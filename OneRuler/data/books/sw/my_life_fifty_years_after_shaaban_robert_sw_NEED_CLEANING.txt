1. UMRI


   NILIKUWA na umri wa miaka ishirini na saba. Maisha
yalikuwa bado mapya na matumaini yake yalikuwa mengi
sana. Katika afya nilikuwa nimejaa utomvu wa uzima na
katika moyo furaha. Kichwa kilikuwa b a d o kuota mvi na
ugonjwa ulikuwa mbali na mwili. Uchovu ulikuwa kitu
kigeni kukiona mwilini. Nilikuwa katika m w a n z o tu wa
maisha; bado sijafika katikati wala mwisho wake. Kurasa
za maisha yangu yaliyopita zilikuwa chache na matendo haba
yaliyoandikwa juu yake katika wakati wa nyuma yalikuwa
hayawezi kuwatamanisha wengine kuyanakili wala
kuniridhisha mimi mwenyewe.

    Wakati mmoja nilifikiri kuwa yote yaliyo azizi au bora
kwa mtu ni matendo yake aliyotenda zamani; na kwa kuwa
mimi sikupata kutenda tendo lo lote la maana nilijiona sawa
kabisa na maskini. Wazo hili lilibatilishwa na fikira kuwa
pengine ubora wa mtu huwezekana kuwa katika wakati ujao.
Kwa kujifariji hivi nilijiandaa kusaburi kwa uangalifu sana
nishike bahati yangu wakati w o wote itokeapo. Kwa desturi
bahati ina miujiza mingi sana. Haina ahadi na mtu ye yote
na mara nyingi huchelewa kwenda kwa mtu. Kwa hivi wakati
mwingi ulipita katika kungoja. Baadaye bahati ilitokea lakini
m a r a k w a m a r a niliposimama w i m a kuiendea niliteleza
nikaanguka chini. Nilipotaka kunyosha m k o n o kuishika
yalitokea m a z u i o a m b a y o sikuyatazamia au nilifungiwa
milango ya mbele nisionane nayo.

      Milango ya nyuma ya kuifikia bahati ilikuwapo mingi
 lakini haikunishawishi hata kidogo. Nilitaka ikiwezekana
 niweze kuwajihiana na bahati uso kwa uso mbele ya hadhara
 siyo mafichoni. Yamkini mtauliza. Ulingoja bahati gani?
 Bahati niliyokuwa nikingoja ilikuwa ni ya kutenda jambo
 lisilo aibu mbele ya macho ya watu katika maisha yangu
 yote. Ikiwa kabla ya umri wangu wa sasa nilipata kutenda
 aibu a m b a y o mimi mwenyewe sifahamu lakini
 inayokumbukwa na wengine nilitaka nisitende tena aibu hiyo
 katika wakati wangu ujao.

    Labda utashangaa sababu mimi nilitaka sana bahati ya
namna hii badala ya bahati ya vitu kama vile utajiri au
rriamlaka juu ya watu vinavyotafutwa na wengi kwa sababu
ya fahari yake. Nasadiki kuwa utajiri ni kitu cha tamaa na
mamlaka yana fahari lakini nilivihofu vitu hivi sababu
pengine wenye vitu hivi kwa wingi na kufurika aibu iliwatia
alama mbaya sana. Niliona mamia ya watu waliouza roho
zao kwa vitu hivi lakini pato lao lote lilikuwa ni uharibifu
wa majina yao. Ukosefu wa jina zuri ni ukiwa m k u b w a
duniani. J a m b o hili sikulipenda. Nilitaka niwe na jina lililo
mbali na madoa katika umaskini na unyonge wakati wote
wa maisha yangu.

   J a m b o hili likiwa jepesi au gumu, kumpa moyo mtu au
uchovu, mimi nilikusudia kulipata kwa hali yo yote. Kama
nikishindwa kufaulu kupata lote nilitaka nipate nusu au robo
yake. Kidogo bora kuliko kukosa kabisa; na jaribu dogo la
wema bora kuliko kubwa la ubaya. Kurasa za mbele zitaeleza
matendo yangu. Maisha ya mtu ni msingi wa maendeleo ya
nchi. D o a lo lote liwezekanalo kuzuiwa kuyaaibisha ni
wajibu kushindwa kabisa.

2. MAISHA          YA           NYUMBANI


   JAMBO moja kubwa katika m a m b o ya huzuni kwa watu
wote sasa lilitokea. Mke wangu mpenzi alishikwa na maradhi
na baada ya muda kidogo wa udhaifu na maumivu akafariki
dunia. Matengano haya kati yetu yalitokea baada ya miaka
kumi ya kuishi pamoja kwa mapenzi, amani, raha na buraha.
Tokeo hili lilikuwa pigo kubwa sana kwangu na msiba katika
nyumba nzima. Marehemu huyu alikuwa johari ya maisha
yangu, tegemeo na m s h a u r i m w e m a . Alinisaidia katika
m a m b o mengi w a k a t i w a maisha yetu p a m o j a a m b a y o
yangalinishinda kuyatenda mimi peke yangu.

     Sura yake ilikuwa jamali kwa kimo cha kadiri. Uso
ulikuwa mviringo w a yai, nywele nyeusi za kushuka, paji
pana, nyusi za upindi, macho mazuri yaliyokuwa na tazamo
juu ya kila kitu, kope za kitana, masikio ya kindo yasiyopitwa
na sauti ndogo, meno ya mwanya yaliyojipanga vizuri mithili
ya lulu katika chaza, ulimi wa fasaha na maneno ya kiada
yaliyotawaliwa kila wakati, midomo ya imara isiyokwisha
tabasamu, sauti pole na t a m k o kama wimbo, kidevu cha
mfuto katikati yake palikuwa na kidimbwi kidogo, shingo
kama mnara ambayo juu yake paliota kichwa cha mawazo
mengi, chini ya shingo mabega yalikuwa kama matawi ya
 m a u a , kifua c h a m a d a h a , m i k o n o ya m b i n u , t u m b o
 jembamba, miundi ya kunyoka na miguu ya mvungu. Uzuri
 wake ulikuwa kamili. Kwa tabia alikuwa mwaminifu na
 mfano wa kuiga katika nyumba.

    Wanawake ni wengi kama walivyo wanaume lakini wenye
 sura kama iliyoelezwa ni adimu sana kukutana nao katika
 dunia. Kabla ya kuoa nilitafuta umbo namna yake muda
wa miaka kumi. Kwa maisha mafupi kama tuliyo nayo sasa
miaka kumi si muda mdogo; basi kutafuta kwangu kulikuwa
si rahisi. Kitu nilichokuwa nikitafuta kwa muda huo wote
nilikipata mwisho lakini baada ya miaka kumi tu mingine
kilikwenda safari watu wasiyorudi na wito usikofika. Mauti
yake ya mapema yalikuwa ni msiba na hasara kubwa sana
kwangu. Nilishindwa kujizuia kama nilivyotaka kulia kama
hivi:


                          AMINA

       1    Amina umejitenga, kufa umetangulia,
           Kama ua umefunga, baada ya kuchanua,
           Nakuombea mwanga, Peponi kukubaliwa,
           Mapenzi tuliyofunga, hapana wa kufungua.

       2    Nilitaka unyanyuke, kwa kukuombea dua,
           Sikupenda ushindike, maradhi kukuchukua,
           Ila kwa rehema yake, M u n g u amekuchagua,
           Mapenzi tuliyofunga, hapana wa kufungua.

       3   Majonzi hayaneneki, kila nikikumbukia,
          Nawaza kile na hiki, naona kama ruia,
          Mauti siyasadiki, kuwa mwisho wa dunia,
          Mapenzi tuliyofunga, hapana wa kufungua.

       4   Nasadiki haziozi, roho hazitapotea,
          Twafuata wokozi, kwa mauti kutujia,
          N a w e wangu penzi, Peponi utaingia,
          Mapenzi tuliyofunga, hapana wa kufungua.



      5        J a m b o moja nakumbuka, sahihi ninalijua,
               Kuwa sasa umefika, ta'bu isikosumbua,
               Kwayo nimefurahika, nyuma nilikobakia,
               Mapenzi tuliyofunga, hapana wa kufungua.
       6       Ninamaliza kutunga, kwa kukuombea dua,
               Vumbi tena likiunga, roho likirudishiwa,
               Mauti yakijitenga, mapenzi yatarejea,
               Mapenzi tuliyofunga, hapana wa kufungua.


     Machozi yalinitoka mengi sana yakatosa macho, uso na
kifua. Yalikuwa hayazuiliki sababu pigo zito lililonijia
lililegeza sukurubu za milizamu yake yote. Yalitiririka kama
maji katika mahali wazi. Hii ilikuwa ni mara ya pili kulia
tangu msiba wa marehemu baba yangu niliyemheshimu kama
mfalme n a k u m p e n d a k u l i k o m a j o h a r i yote ya d u n i a .
Machozi tumeumbwa nayo katika miili yetu na kumwagika
kwake kwa tokeo kama lile ni wajibu kwa w a n a d a m u . Mimi
sikulianza jambo hili. Lilikuwa likienda duniani tangu wakati
usiokumbukwa na watu.

   Wakati huo nilikuwa nimekwisha kupata watoto wawili.
Mmoja alikuwa ni mwana na wa pili alikuwa ni binti. Binti
alikuwa kifunguamimba na mwana alikuwa kiitindamimba
katika ndoa yangu ya kwanza. Niliwapenda kwa mapenzi
ya sawa kama baba na mama nikawatunza kama mboni mbili
za macho yangu. Nilisikitishwa m n o kwa ukosefu wa malezi
ya mama yao lakini nilikuwa sina uwezo wa kumwita arudi
duniani tena. Uwezo kama huo sikunyimwa mimi peke yangu
tu, hata watu wengine wote walikuwa hawana. Badala yake
ilinipasa nijaribu kutenda jambo jingine bora nililoweza
mahali pa malezi ya mama yao. Basi niliandika tenzi mbili
mbalimbali, mmoja kwa kila mtoto. Tenzi hizi hazikutokea
kuwa sawa na malezi ya mama; lakini methali husema kuwa
aliyekosa titi la mama la mbwa h u a m w a . Nakili za tenzi
nisemazo zitaonekana baada ya sura hii.


3. UTENZI            WA      HATI


LEO nataka binti,
Ukae juu ya kiti,
Ili uandike hati,
N d o g o ya wasia.

Mimi k w a k o ni baba,
Hati hii ya huba,
Andika iwe akiba,
Asaa itakufaa.

Bado ungali kijana,
N a dunia ngumu sana,
Kukufunza kuona,
N i jambo la welekea.

Kwa faidayo mtoto,
Kwanza andika vito,
Vya kima na uzito
Ufananishe tabia.

Ulimwengu una adha,
Nijaze kadha wa kadha,
Itunze kama fedha,
Hati utabarikiwa.



     Dunia ina aibu,
     H a t i hii ni dhahabu,
     Tunza kama sahibu,
     Itakupa manufaa.

     Usifanye tashititi,
     N a watu kuwasaliti,
     Hati hii ni yakuti,
     N a k u p a kama hidaya.

     Kama utaikariri,
     Hati na kuifikiri,
     Utaona ni johari,
     Ndipo hakutunukia.

     Hati iwe zumaridi,
     Katika yako fuadi,
     Ambaa na ufisadi,
     Utiao utu doa.

10   Hati hii ni lulu,
     Iweke utafaulu,
     Wema hawatahulu
     Baraka kukuombea.

11   Kuombewa njema dua,
     M t u hujaliwa,
     Siri kuzitambua,
     N a heri kumfikia.

12   Aombewaye laana,
     Dua zikizidi sana,
     Wokovu huwa hana,
     Ila kuangamia.





      13    Mungu hutia kabuli,
            Katika zetu kauli,
            Maamuzi ya kweli
            Ndiye anayetoa.

      14    N a sauti nyembamba,
            H u p a a kama kwamba,
            Kwa mbawa zimepambwa,
            Kwenda tusikojua.

      15    Hasa imethibitika,
            Kabisa bila shaka,
            N e n o likitamkwa,
            Katika hewa hupaa.

      16    Hupaa hata ng'ambo,
            Aliko Mwelewa m a m b o ,
            Wala hapana jambo,
            Yeye asilosikia.

      17    Hati haya isemayo,
            Fananisha na radio,
            Sauti yendavyo mbio,
            Toka mbali kukujia.

            Hati hii muktasi,
            Tunza kama almasi,
            Jihadhari n a matusi,
            Kinywa ovyo kutoa.

      19    Tena uwe azizi,
            Kila unapobarizi,
            Hati hii ni feruzi,
            Kama utaangalia.



 

20   Dunia ni mvurugo,
     Japo hati ni ndogo,
     Ukiitunza mitego,
     Mibaya utaambaa.

21   Hati usione nzito
     N a k u p a huba mtoto,
     Itakuletea pato,
     Mwangaza w a dunia.

22   M t o t o ishiketo,
     Cheche huzaa m o t o
     M t o huanza kijito,
     Tone bahari na ziwa.

23   Weka na kuihifadhi,
     Kwako iwe kama radhi,
     M a m b o ya hii ardhi,
     Watu wengi husumbua.

24   Hati hii ni mali,
     Kwa mtu wa akili,
     Ifanye kama kipuli,
     Siku yakujikwatua.

25   Fanya kama kipini,
     Bora hakina kifani,
     Itaongeza uoni,
     Hati ukishikilia.

26   N a k u p a iwe hereni,
     Pambo la masikioni,
     Hati iweke moyoni,
     Siku moja itafaa.

      27    Shikamana na ibada,
            Kutimiza kila muda,
            N a kesho ina faida,
            Ikisha hii dunia.

      28    Dini mali ya roho,
            Mwilini kama joho,
            Unapoteza uroho,
            N a anasa za dunia.

      29    Hati hii ni nuru,
            Shika n a k u a m u r u ,
            Mungu atakunusuru,
            Akuepushe na baa.

      30    Jifunze na elimu,
            Uwe mtu taalamu,
            Halali na h a r a m u ,
            Uweze kupambanua.

      31    Elimu kitu kizuri,
            Kuwa nayo ni fahari,
            Sababu humshauri,
            M t u la kutumia.

      32    Hati nakupa kafara,
            Weka ni kitu bora,
            Utaokoka madhara,
            N a mengi ya udhia.

      33     Upishi mwema kujua,
             N a mume kumridhia,
             N e n o analokwambia,
             Kwako itakuwa taa.


34   N a mume msishindane,
     Wala msinuniane,
     Jitahidi mpatane,
     Ndiyo maisha ya ndoa.

35   Fanya kila hali,
     La mume kulikubali,
     Ila lisilo halali,
     Kukataa si hatia.

36   Nyumba yako inadhifu,
     Kwa kufagia uchafu,
     Kila mdudu dhaifu,
     Asipate pa kukaa.

37   Ziko nyingine amali,
     Kujifunza ni halali,
     Taabu zikikabili,
     Uwe umejiandaa.

38   Zikikukuta tayari,
     Taabu hazihasiri,
     Wala huwezi kukiri,
     Kukushawishi vibaya.

39   Taabu zikikukuta,
     Waweza nazo kuteta,
     Njia ya kupita,
     Lazima zitakwachia.

40   Lakini zikikuona,
     Huwezi nazo pigana,
     Zitakusumbua sana,
     Hati hii yafunua.




      41    Tia katika moyo,
            Nia ya maendeleo,
            Hati hii ni cheo,
            Kushinda ovu andaa.

      42    Maovu yanavizia,
            N a mtu kujiandaa,
            Kuweza kuyazuia,
            Tuzo bora hupewa.

      43    Hati nakupa ni ngao,
            Ndiyo usiseme siyo,
            Siyo ukasema ndiyo,
            Kubatilisha vibaya.

      44    Kutumika ni sharti,
            Wajibu kila binti,
            Usingoje bahati,
            Yote kukutendea.

      45    Watu wengi huchelewa,
            Kwa kungoja kutendewa,
            Bahati w a k a u m b u a ,
            Zingatia sana haya.

      46    Wakati tanabahi,
            M t u sharti kuuwahi,
            Lakini kuusihi,
            Kungoja ni kupotea.

      47    Wakati huteleza,
            Una nuru na giza,
            Wapo wanaopoteza,
            Kwa kungojeangojea.



48   Hati unayopewa,
     Kama utafanya nia,
     Daima kuushikilia,
     Huzami utaelea.

49   Majivuno hayafai,
     Yanaleta uadui,
     Japo mtu humjui,
     Kumdunisha hatia.

50   Usishiriki uongo,
     Ijara upate hongo,
     M t u m w o n g o ni msungo,
     Masuto mengi hupewa.

51   Masuto si mazuri,
     Yanapunguza kadiri,
     Jitahidi kujibari,
     Mbali na kila doa.

52   J a m b o usiloliona,
     Haifai kunong'ona,
     Hiyo ndiyo fitina,
     M n g w a n a ya kujitoa.

53   Ulimi kulainisha,
     N e n o likafurahisha,
     Ni furaha ya maisha,
     Kila wakati tumia.

54   Ulimi wa pilipili,
     Hutenga watu wawili,
     Kuishi mbalimbali,
     Hii hasara sikia.



      55    Ulimi ulio tamu,
            Hupendeza w a n a d a m u ,
            Cheko na tabasamu,
            Unalosema hupewa.

      56    Hupendeza wasikizi,
            Wakati wa maongezi,
            Hili ni jambo azizi,
            Wajibu kuliania.

      57    Ulimi mzuri mali,
            Huvuta walio mbali,
            Kusikiliza kauli,
            N a m n a unavyotoa.

      58    Tena nakupa fununu,
            Sikiliza sana nunu,
            Kila lililo tunu,
            Kulipata fanya nia.

      59    Usoni kuwa na haya,
            Juu ya jema na baya,
            N a akili ya kutua,
            Pambo katika dunia.

      60    Mawili haya ghali,
            Kukosa usikubali,
            Joharize mtu mbili,
            Ni akili na haya.

      61    Hizi ni tunu thabiti,
            Ashikaye madhubuti,
            Hakosi kupata kiti,
            Cha heshima kukalia.


62   Hati yasema kwamba,
     M w a n a m k e zampamba,
     Nje na katika nyumba,
     Akiwa azitumia.

63   Ujitenge na kutu,
     Inayoharibu utu,
     M w a n a m k e hawi kitu,
     Aibu akiingia.

64   Mke ni nguo yeupe,
     Doa katika utepe,
     Jihadhari usiipe,
     Haihimili madoa.

65   Kupenda watukufu,
     Kwa kumilki sarafu,
     N a fukara kukashifu,
     Hati yasema vibaya.

66   Penda wenye cheo,
     N a wanyonge uwe nao,
     H a y o ndiyo mapokeo,
     Mema mtu kutumia.

67   Kila mtu msharifu,
     Dunia ni badilifu,
     Shida sana kuarifu,
     M t u atayekufaa.

68   Mwema huiharibu,
     Ikampasa adhabu,
     N a mbaya akitubu,
     Dhambi zake hufutiwa.

      69    Kitu cha bure heshima,
            M p e baba na mama,
            Kila mtu mzima,
            N a walio nawe sawa.

      70    Ukosefu wa adabu,
            Ni jambo la aibu,
            Wajibu kujitanibu,
            Mbali nalo kukaa.

      71    Mpungufu wa adabu,
            Dunia ana taabu,
            Hakaribishwi karibu,
            Marafiki h u m w a m b a a .

     72     Iweke moyoni hati,
            Ubora wake thabiti,
            H a p a n a tofauti,
            Heri itakujia.

     73     Tumbo la rutuba,
            Umepewa kama huba,
            Uzae mama na baba,
            Kustawisha dunia.

     74     Tumbo hili la dhahabu,
            Huzaa wenye thawabu,
            N a wengine w a ajabu,
            Hupata kuzaliwa.

     75     Kwa hivi una uzazi,
            Kuuguza na ulezi,
            Hutaka maangalizi,
            Bora hati yakwambia.



76   Tena kujitegemea,
     Ni ngao ya ukiwa,
     Siku ya kubakia,
     Peke yako hufaa.

77   Peke yako ukiwa,
     Wajibu kukaza nia,
     Tendo likishirikiwa,
     Sifa yake hupungua.

78   Sifa ya peke kubwa,
     Vigumu sana kuzibwa,
     H a t a kama ikikabwa,
     Ushahidi itatoa.

79   Sifa ya wengi shirika,
     Lazima kugawanyika,
     Ya peke joho huvika,
     Toa unachojaliwa.

80   Katika maisha yetu,
     Ana chango kila mtu,
     Japo kidogo si kitu,
     Toa unachojaliwa.

81   Chango mbaya ni uvundo,
     Wajibu kutenga kando,
     Bora huacha uhondo,
     Daima hukumbukiwa.

82   Tendo bora hudumu,
     Kufutika ni vigumu,
     Baya kwa wanadamu,
     Halina pa kukaa.



      83    Umeikuta dunia,
            Vema imeandaliwa,
            Karimu kukupokea,
            Shukurani zako toa.

      84    Umekuta wasafiri,
            Walioipa kwa heri,
            Wameiweka vizuri,
            N a w e zidisha sitawa.

     85     Kukinai jifundishe,
            Kidogo kikutoshe,
            Kikubwa sijizoeshe,
            Kukujia kwa hatia.

     86     Pato lako la halali,
            Japo ni kitu dhalili,
            Ni bora kuliko mali,
            Fedheha inayotia.

     87     Hati fanya kikuba,
            M o y o w a k o utashiba,
            Dunia ina ghiliba,
            Kama hukuangalia.

     88     Hati hii ni kufuli,
            Kinga yako ya mwili,
            Shauku kitu batili,
            Kwa uzuri kuchafua.

     89     Uzuri w a k o wa sura,
            Kinga yako ya mwili,
            Shauku kitu batili,
            Kwa uzuri kuchafua.


90   Uzuri w a k o wa sura,
     Kufanya uwe imara,
     Sharti uwe na busara,
     Ya kuambaa hadaa.

91   Z a m u moja twaishi,
     Ikisha haturudishwi,
     Maisha ya fawaishi,
     Acha kuandamia.

92   Ewe binti tajiri,
     Siku zote jihadhari,
     Kutengana na kiburi,
     Mali huota mbawa.

93   N a binti maskini,
     Usiache abadani,
     Kujizidisha thamani,
     Kwa kuwa mwaminiwa.

94   Binti wa m k u b w a ,
     Watu usiite mbwa,
     Fahari inapozibwa,
     N a w e utasimbuliwa.

95   N a binti wa mdogo,
     Waweza kupata togo,
     Kwa kufuata mwigo,
     Wa matendo ya murua.

96   Hati nawapa wote,
     Tunzeni kama pete,
     M a z a o mema mpate,
     Mfurahie dunia.

      97    Dunia jengo lake,
            La mume na mwanamke,
            Kazi hii mshike,
            H a t a kufanikiwa.

      98    Ijengeni kwa tofali,
            Wote watu wawili,
            H a t a iwe kamili,
            Iwaridhishe kukaa

     99     Kazi hii itendeke,
            Pasiwe na pekepeke,
            Wajao nyuma wacheke,
            Kuona imetimia.

     100    Wakatabahu beti,
            Mtenzi wa hii hati,
            Ni Shaaban Robert,
            Jina mwaarifiwa.




20.   UTENZI        WA       ADILI


KIJANA lete kalamu,
Nina habari muhimu,
Napenda uifahamu,
Dadayo kisha zamuye.

Zamuye imekwisha,
Baki ni kujikumbusha,
Leo nataka maisha,
Yako nawe tuongee

Mungu     akiniamru,
Nataka    nijikusuru,
Nikupe    yasiyodhuru,
Yakufae    baadaye.

M o y o wangu tamimina,
Kwako leo kijana,
N a kila lenye maana,
Uchague mwenyewe.

Habari niliyo nayo,
N a t a k a nikupe leo,
Tia katika sikio,
Moyoni m w a k o ikae.
Maisha Yangu na Baada ya Miaka Hamsini


            Sitaki ikuponyoke,
            Moyoni m w a k o iweke,
            Itakuja siku yake,
            Ya kutaka utumie.

            M n y a m a afunza kinda,
            Taaluma ya kuwinda,
            Na yapasayo kutenda,
            Mtu budi nikwambie.

            Hasha kuwinda watu,
            H a k u n a faida kwetu,
            Lakini vipo vitu,
            Lazima sana ujue.

            Kuna m a m b o maalum,
            Ambayo yalazimu,
            Kila m w a n a d a m u ,
            Kupata fununuye.

      10    Kwanza mche Mungu,
            Mtengeza ulimwengu,
            Juu akaweka mbingu
            Nyota zituangazie.

      11    Ameweka kwa mkazo,
            Mbingu bila ya nguzo,
            Himidi wake uwezo,
            Yana ajabu mamboye.

      12    N a ardhi katandika,
            Chini kama mkeka,
            N a mito kutiririka,
            Mchana na usikuwe.



                             22
                    Maisha Yangu na Baada ya Miaka Hamsini


13   Mito huitiririsha,
     Majangwa kuneemesha,
     Na mvua isikonyesha,
     Kwayo hukoma kiuye.

14   Ardhi ina maki,
     Kizikwacho hakinuki,
     N a mbegu hubariki,
     Huu wote uwezowe.

15   Tena kwa hekima,
     Kasimamisha milima,
     Mikubwa imesimama,
     H a n a mshabahawe.

16   Ameweka na bahari,
     Pana hazina kadiri,
     Ili vyombo kusafiri,
     Hayakauki majiye.

17   Hewa haina mpaka,
     Ndege huri huruka,
     Wanyama hutononoka,
     Porini kwa neemaye.

18   Baharini samaki,
     N a kila mahluki,
     Wake ana riziki,
     Toka kwake yeye.

19   Ajua yote kwa ghibu,
     Bila kusoma kitabu,
     Ni Bwana wa thawabu,
     Wajibu aheshimiwe.
Maisha Yangu na Baada ya Miaka Hamsini


      20    Amemiliki elimu,
            Kila kitu afahamu,
            Kwake hapana gumu,
            Asilojua mbinuye.

      21    Yeye ni mfafanuzi,
            Dunia kwake i wazi,
            Wala hakuna tatizi,
            Itatizayo kaziye.

      22    Amemiliki na nguvu,
            Juu ya ushupavu,
            Ambayo hakuna mwivu,
            Aliye sawa na yeye.

      23    Nguvuye haina mwisho,
            Haiingiwi na chosho,
            Wala hakuna tisho,
            Lilegezalo moyowe.

      24    Kabisa hashindiki,
            Wala halinganiki,
            Katika yake milki,
            Haipimiki enziye.

      25    Ana mapenzi kweli,
            H a n a kidogo batili,
            Kila siku mkabili,
            Kuomba ufanikiwe.

      26    M w o m b e daima Rabi,
            Akusamehe madhambi,
            M w a n a d a m u ni vumbi,
            Makosa desturiye.



                              24
                      Maisha Yangu na Baada ya Miaka Hamsini


27   Bwana wa mahakimu,
     Mpende simuhasimu,
     Kila analohukumu,
     H a n a rufaa mbeleye.

28   N i mjuzi w a habari,
     N a mwelewa kila siri,
     Wala hana ghururi,
     Kusahau mbali naye.

29   Lugha zote kadhibiti,
     Duniani za umati,
     Hapitwi na sauti,
     Asiyojua maanaye.

30   R o h o yako mpe yeye,
     Atunze isipolewe,
     Shetani kama mwewe,
     Kupoa ni amaliye.

31   Amewatukuza watu,
     Juu ya kila kitu,
     Ni wajibu kila mtu,
     Heshima amfanyie.

32   Kukaa naye karibu,
     Kwa m a w a z o ni wajibu,
     Mungu mtu haharibu,
     Ila aanze mwenyewe.

33   Ni mwonaji aona,
     Vyote kwa bayana,
     Dunia nzima haina,
     Mwonaji k a m a yeye.



                     25
Maisha Yangu na Baada ya Miaka Hamsini


      34    Pili tii mfalme,
            Wa kike na kiume,
            Bila ya kinyume,
            Utii watendee.

      35    Mfalme kajaliwa
            Uwezo maridhawa,
            Analolitaka kuwa,
            Litakuwa uelewe.

      36    Tatu baba na mama,
            Wataka taadhima,
            Na kila lililo jema,
            Ukiweza watendee.

      37    Tunza pasimee gugu,
            Kati yenu ya vurugu,
            Baba yako ni mbegu,
            Uliyochipuka wewe.

     38     M a m a amefanya kazi,
            Katika w a k o uzazi,
            Yakupasa kumuenzi,
            Hata upate radhiye.

     39     Watu hawa wana deni,
            Kwako wewe la hisani,
            Litie m w a k o moyoni,
            Daima likumbukie.

     40     Nne fanya taaluma,
            Ya kujifunza kusema,
            N e n o linalochoma,
            Bila udhuru sitoe.



                             26
                    Maisha Yangu na Baada ya Miaka Hamsini


41   Usitumie lafidhi,
     Kwa watu inayoudhi,
     Lugha humpa hadhi,
     Kutumia ajuae.

42   Kila kukipambazuka,
     Viungo vyako hutaka,
     Ulimi kutotamka,
     Baya visiumie.

43   Kila kukicha tazama,
     Viungo vyako husema,
     Ulimi nena mema,
     Pigo lisitujie.

44   Lugha mbaya ni hasara,
     Inawakisha hasira,
     N a kuleta madhara,
     Hiyo yache pekee.

45   Usiseme usafihi,
     Watu ukawakirihi,
     H a u n a masilahi,
     Acha usitumie.

46   Ambatana na adabu,
     Uwe nayo karibu,
     Ina mazao ajabu,
     Shika usiachie.

47   Ukiwa na gadhabu,
     Jifanye kama bubu,
     Kimya ni utabibu,
     Wa hasira uelewe.



                     27
Maisha Yangu na Baada ya Miaka Hamsini


      48    Tano lililo muhimu,
            Ni kujifunza elimu,
            Ina mwanga maalum,
            Elimu kwa elewaye.

      49    Maisha bila elimu,
            Hayafai m w a n a d a m u ,
            Sababu m a m b o magumu,
            Mengi sana mbelee.

     50     Milango wazi adimu,
            Kwa asiye na elimu,
            Kwa mwenye nayo gumu,
            Hujifungua wenyewe.

     51     Ingawa dunia pana,
            Nyembamba sana huona,
            Mtu asiyeona,
            Kwa akili na machoye.

     52     Elimu aliye nayo,
            Amepata ufunguo,
            Mbele ya mazuio,
            Katika maishaye.

     53     M a o n y o na mafunzo,
            Sifanye mzozo,
            Wapewa yawe nguzo,
            Mafunzo uegemee.

     54     Kadhalika mwalimu
            Mkuza yako fahamu,
            N a yeye ana sehemu,
            Ya heshimayo apewe.



                            28
                      Maisha Yangu na Baada ya Miaka Hamsini


55   Ana madai ya haki,
     Kwako ya urafiki,
     Sababu alishiriki,
     Ujingani utolewe.

56   Yote atakayo kwako,
     Hayapunguzi mfuko,
     Ni k u m b u k u m b u kuwako,
     Baina yako na yeye.

57   Ingawa hili w a o n a ,
     Kuwa ni dogo sana,
     Lakini lina maana,
     Akupaye mpe naye.

58   Aliyokupa si haba,
     Amekupa ya kushiba,
     Fadhili hii kuiba,
     Kubwa sana aibuye.

59   Sita ukioa mke,
     Kwa mapenzi mshike,
     Simfanye makeke,
     Ila akuanze yeye.

60   Hata hivyo ukiweza,
     Msamaha kufanyiza,
     Faida itafuliza,
     Kuwajia yeye nawe.

61   Ni tone samahani,
     La asali moyoni,
     Hutia furahani,
     Mpewa na atoaye.


                       29
Maisha Yangu na Baada ya Miaka Hamsini


      62    Mkeo mpe heshima,
            Mheshimu kama mama,
            Mzaa watoto wema,
            Ulivyozaliwa wewe.

     63     Watoto wako wapende,
            Katika moyo wagande,
            N a uwezalo litende,
            Liwafae baadaye.

     64     Wafunze na taamuli,
            Kila namna adili,
            Kabla kuwapa mali,
            Watoto watumie.

     65     Hazina na ulegevu,
            Kwa watoto upotevu,
            M p e funzo la nguvu,
            Kuamsha akiliye.

     66     Ndugu wapende sana,
            Wapendezwe k u k u o n a ,
            Binti zao na wana,
            Wote wakufurahie.

     67    Jina lako liwe kwao,
           Bora katika mioyo,
           Likitajwa masikio,
           Yao yapendezewe.

     68    Patana na masahibu,
           Ulio nao karibu,
           Kwao uwe ni muhibu,
           Wa mbali wakuanie.



                             30
                    Maisha Yangu na Baada ya Miaka Hamsini


69   Huyu kumpenda yule,
     Ni asili ya umbile,
     Upeke ni jambo tule,
     Huchukiza uvundowe.

70   Uwe kwa rafiki zako,
     Kitu cha makumbuko,
     Ukiwapo ama huko,
     Daima ukumbukiwe.

71   Jengo la mema matendo,
     Ambayo hayana fundo,
     Ndiyo yajengayo pendo,
     Haya yazingatie.

72   Jina la machukio,
     Huchukiza masikio,
     N a kuvimbisha mioyo,
     Jihadhari usipewe.

73   Mfano wake tatoa,
     Hili ninalokwambia,
     Ili upate elewa,
     Shina na matawiye.

74   Jina la uhaini,
     Kwa kubeli si kifani,
     Kusikiwa atamani,
     Juu yake litumiwe.

75   Hili kwa kufananisha,
     Nadhani hapa latosha,
     Mengine linganisha,
     Mwenyewe baadaye.



                     31
Maisha Yangu na Baada ya Miaka Hamsini


     76     Penda na watu wote,
            Aliye mbali mvute,
            Ila kuamini wote,
            Hili sana liambae.

     77     Hadhari usiache,
            Siri yako ifiche,
            Ila watu wachache,
            Wapasao wajue.

     78     N a ukiweka ahadi,
            Kutimiza jitahidi,
            Inabatilisha sudi,
            Ahadi kwa avunjaye.

     79    Ahadi ni heshima,
           Kabla ya kuisema,
           Wajibu ni kuipima,
           Ndipo kinywani utoe.

     80    Ahadi usibadili,
           Ila iwe ya batili,
           Sababu ni halali,
           M t u jema achague.

     81    Msaada ukiweza,
           Kutoa ni mwangaza,
           Ambao utatukuza,
           Jinalo lisipotee.

    82     Kuyataka yote wewe,
           N a wengine wasipewe,
           Hakuna heri mwishowe,
           Hilo usikusudie.



                           32
                    Maisha Yangu na Baada ya Miaka Hamsini


83   Njia isiyo adili,
     Iliyo na ukatili,
     Hawendi makubeli,
     N a w e usisafirie.

84   Mashavu yasikuvimbe,
     Bure na watu ugombe
     Fahamu jino ni pembe,
     Kila mtu cheka naye.

85   Uso wenye tabasamu,
     Dalili ya ukarimu,
     Kiburi ni ukarimu,
     La kwanza lichague.

86   N a uso wa furaha,
     Huvuta karibu jaha,
     Usionyeshe jeraha,
     La pigo mbali na wewe.

87   Ukidai kuwa bora,
     Jua watiwa fora,
     Hajipi sifa bora,
     M t u ila apewe.

88   Tumika kwa adili,
     Kazi msingi wa mali,
     Uvivu husumu mwili,
     Usiandame rahaye.

89   Raha ya uvivu mbaya,
     Umaskini huzaa,
     Acha kuikaribia,
     Usisikize witowe.
Maisha Yangu na Baada ya Miaka Hamsini


      90    Kazi yako idhibiti,
            Ipe jicho na dhati,
            Ukitoka katikati,
            Wa'muzi jina wachie.

     91     Kwa waamuzi wa haki,
            Waone hulaumiki,
            Wa batili iwe dhiki,
            Kutaka doa utiwe.

     92     Kabla sijakwisha,
            Habari ninawapasha,
            Kosa mkisahihisha,
            Ndiyo adili yenyewe.

     93    Kama mwaona adili,
           Kuweka yastahili,
           Niombeeni Jalali,
           Amani yake nipewe.

     94    Niombeeni Karimu,
           Anipe nami karamu,
           M a m b o yaliyo tamu,
           Katika hazinaye.

    95     Hazina yake haishi,
           Shida haikorofishi,
           Nami kwake ni mtashi,
           Niombeeni nipewe.

    96     Niombeeni maisha,
           Afya kuninadhifisha,
           Umri wangu ukisha,
           Peponi nami nitiwe.



                           34
                      Maisha Yangu na Baada ya Miaka Hamsini


97    Kama mbaya itupeni,
      Sina ghaidhi moyoni,
      Mwandishi ni Shaaban,
      Robert babangu miye.

98    Msidhani mahuluti,
      Kabila sikusaliti,
      Mwafrika madhubuti,
      Vingine nisidhaniwe.

99    Sikuchanganya nasaba,
      Kwa mama wala baba,
      Ingawaje ni haiba,
      Mimi sina asiliye.

100   Si M w a r a b u si Mzungu,
      Hindi si jadi yangu,
      Naarifu walimwengu,
      Wadadisio wajue.




                        35
                         MKE        WA       PILI


     P E N G O katika maisha yangu ya nyumbani lililotokea kwa
mauti lilikuwa kubwa. Nilizungukwa na upweke pande zote
nne. Ujane ulinilemea na katika kila pembe nilikuwa kama
windo lake. Nilijiandaa kuvumilia bahati yangu mbaya lakini
sikuweza. Ni bahati mbaya kabisa mtu kufiwa na mshirika
wake wa maisha. Kila bidii ya kuvumilia ilikuwa bure. Ni
vigumu sana mtu kufaulu katika jaribu kama lile. Nilitamani
sana tena niwe na kimbilio, msaada na faraja katika maisha
yangu yaliyobaki. Ilikuwa haifai kuacha huzuni initopee
kwa nguvu kama vile wakati ilipowezekana kuzuiwa. Msiba
ni tokeo kwa watu wote. Kazi bure kushtaki faradhi baada
ya kutenda yote yapasayo m w a n a d a m u . Nilikuwa sina haki
ya kuoa mara ya pili kwa sababu ya mkataba wangu katika
n d o a ya k w a n z a . L a k i n i sasa m k a t a b a ule u l i k u w a
umevunjika. Nilikuwa si m u m e wa m w a n a m k e ye yote.
Maisha ya ujane yalijaa t u h u m a . Heshima yake ilikuwa
ndogo lakini aibu yake ilikuwa k u b w a . Wenye wake na
waume humwambaa siku zote mjane mbaya.

      Wapo watu wengine walio tayari kabisa kukabili ubishi,
kiapo au tendo lo lote zito ili wafiche kuonyesha kuwa ujane
ni mashaka kwa mtu aliyepata kuoa au kuolewa. Watu hao
huona aibu kuungama mashaka haya. H a w a n a habari kuwa
maficho namna hii ni hasara. Hayasaidii kitu cho chote
k a t i k a m a i s h a m a a n a huficha s a b a b u za kweli a m b a z o
                                   Maisha Yangu na Baada ya Miaka Hamsini


huweza mara kwa mara kuwa na manufaa makubwa katika
dunia. W a t u h a o ni w o g a na utu bora w a o wenyewe.
Hawafai kuwa mfano kwa wengine. Nimefurahi kuwa mimi
si mmoja wa wanachama wao. Labda nitaonekana kuwa
fedhuli juu ya jambo hili; lakini hivi ndivyo jambo lenyewe
lilivyo mbele ya macho yangu. Maisha ninayoandika habari
yake ni yangu mimi mwenyewe. Kwa hivi ni wajibu nieleze
kila jambo nililoona. Ni jambo la kuchukiza kuwasimulia
watu h a b a r i a m b a y o b a a d a y e itabatilishwa na ushahidi
mwema.
   Baada ya miaka mitano ya ujane dhiki ya upweke ilikuwa
haichukuliki. Hili halitafsiri kuwa sikuwa na watu wengine
wa kushirikiana maisha. Watu kama hao walikuwapo wengi
sana. Nilikuwa na marafiki na wenye huruma kadha wa
kadha; lakini kati yao palikuwa h a p a n a mtu niliyeweza
kumwita mke. Nafasi yake ilikuwa haina mtu nyumbani.
Sikuweza kuvumilia hili kwa sababu ilikuwa si kusudi la
umbile upweke kutawala mtu. M t u lazima atawale upweke.
Basi n i l i p o s a m c h u m b a . H u y u a l i k u w a ni m s i c h a n a
aliyekuwa na nasaba njema na aliyepata malezi mema vile
vile. Baada ya uchumba wa miaka miwili ilifanywa arusi
nikaoa. M k e huyu wa pili alikuwa mpole, mwenye madaha
na heshima. Alikuwa na sura ya haya ambayo ilichukuana
na utawa kama uso k w a kioo. Alikuwa na akili nyepesi
lakini alipenda kujizuia kujadiliana na mimi juu ya mambo
zaidi ya nusu yaliyotokea nyumbani. Alinifariji kama mama
na dada akaziba pengo la ujane kama mke halisi. Maisha
yalianza kuwa mapya na kamili tena. Matumaini yangu yote
yalitekelezwa. Nilishukuru kwa kupata bahati njema kama
ile wakati nilipokuwa nimekata tamaa na kudhani kuwa
fungu langu la maisha yaliyobaki kuwa ni huzuni tupu.

   Wasutaji wakinidhihaki kuwa nilikuwa mume wa wake
 wengi na tabia mbaya wakumbushwa kuwa nilikuwa sina


                                     37
Maisha Yangu na Baada ya Miaka Hamsini


ahadi wala mkataba na msutaji hata mmoja kuwa sitaoa
tena hali ya m a m b o ililazimisha jambo hilo. Ahadi kama
hiyo ilikuwapo wakati wa ndoa yangu ya kwanza. Mauti
yalipotangua ndoa ile na ahadi ile pia ilivunjika wakati ule
ule. Isitoshe mke wangu wa kwanza aliishi na mimi kwa
wakati fulani mbali hata alipopatwa na mauti, na w a pili
alikuwa na wakati wake mbali vile vile. Hawakukusanywa
pamoja katika wakati mmoja wala katika nyumba moja kama
mapacha mimbani au wanyama zizini. Kwa kila hali sikupata
kuwa mbembe katika maisha yangu. Ningalipenda niweze
kuishi na mke mmoja tu lakini bahati haikuniamru nifanye
hivyo.
                   IDARA           YA             FORODHA


    SASA k a t i k a kazi ya u k a r a n i nilikuwa m i m e k w i s h a
kutimiza miaka kumi katika idara hii. Mshahara wangu wa
shilingi sitini kwa mwezi nilioanzia kazi sasa ulikuwa umezidi
mara mbili kwa sababu kila mwaka nilipata maongezo yangu
pasipo zuio. Lakini kila ongezo la mshahara lilizidisha uzito
wa shughuli kulemea juu ya mabega yangu. Nilitazamiwa
kuweza kutenda m a m b o mengi ambayo mtumishi mwenyeji
t n w i n g i n e k a t i k a i d a r a ile a l i k u w a b a d o h a j a t e n d a .
M a e n d e l e o y a n g u y a l i h e s a b i w a . J u m l a y a k e ilivuta
maangalizi ya wote ambao chini yao nilikuwa nikifanya kazi.
Kwa watumishi wenyeji wenzangu nilikuwa kama mfano wa
kuiga.
    Makarani wasiokuwa wenyeji katika idara ile walinifanya
kama mwivu wao. Hii ilikuwa bahati mbaya sana ambayo
haikutazamiwa hata kidogo. Ilikuwa si nia yangu katika
maisha kushawishi wivu ama uadui wa mtu yo yote juu
y a n g u . N i l i h o f u j a m b o hili k a m a n i l i v y o h o f u t a u n i
nikalikimbia kama ikimbiwavyo njaa. Miguu yangu ilikuwa
tayari kwenda kutafuta urafiki. Njia yo yote ya kunifikisha
Mahali urafiki ulikopatikana nilijiandaa kuipita hata kama
"ipita katikati ya tope, miiba, m o t o na maji. Maisha ya
u
  adui kila upande ni mazito kwa mtu yo yote. Nilitamani
maisha yaliyozungukwa na urafiki nikafanya yote niliyoweza
n
  ata nikajisuluhisha na kila mtu niliyefanya naye kazi wakati



                                        39
Maisha Yangu na Baada ya Miaka Hamsini


ule. Nilifurahi m n o baadaye kuona umekimbia na mahali
pake sasa pameota urafiki na mapatano.
    Kazi yangu ilikuwa kukusanya ushuru juu ya mali zilizokuja
na kutoka katika nchi. Hii ni kazi ya kushughulika na mambo
ya fedha ya Serikali ambayo waangalizi wake ni wengi sana na
wenye macho makali. Masikio ya Serikali mepesi sana kusikia
mlio wa fedha. Kazi ya namna hii hutaka uangalifu na uaminifu
mwingi. Nilitenda yote yaliyokuwa katika uwezo wangu
kutimiza wajibu. M a r a k w a m a r a ghafla hesabu yangu
ilitazamwa na mara kwa mara jumla iliyokuwamo katika
mikono yangu ililingana na stakabadhi nilizotumia; isipokuwa
mara moja tu ilionyesha upungufu wa shilingi sita. Hizi
zilikosewa kuwekwa lakini zilionekana wakati ule ule wa
kuangaliwa hesabu. Pato la shilingi sita lilitokea siku moja usiku
kama ushuru wa meli ambayo ilitaka kusafiri alfajiri. Niliziweka
ndani ya mtoto wa meza badala ya ndani ya kasha la fedha.
Nadra sana kosa kama hili kutendeka wakati wa mchana lakini
ni jepesi sana kufanywa na mtu mwingine ye yote wakati wa
usingizi. Asubuhi ghafla kabla sijawahi kulinganisha jumla ya
fedha na stakabadhi hesabu yangu ilitakiwa. Basi hili ndilo elezo
la upungufu katika hesabu iliyokuwamo katika mikono yangu
wakati ule.
   Kosa ni uanadamu. Ni ajabu kubwa kwa mtu yo yote
kuweza kukamilisha kitu pasipo kosa la namna hii au ile
kadiri alivyo mwangalifu; lakini nina matumaini kuwa kosa
langu ingawa lilikuwa si dogo la kuachwa kuhesabiwa au
kuepa macho ya mtazamaji lakini vile vile lilikuwa si kubwa
la kuaibisha maisha yangu yaliyobaki.
   Zaidi ya kutunza fedha palikuwa na kazi nyingine chini
yangu. Hii ilikuwa kazi ya usimamizi juu ya watu waliokuwa
wakinisaidia. Labda hii ni kazi nzito kuliko niliyosimulia.
Watu hao walikuwa si wa kabila moja. Walikuwa na dini
na madhehebu mbalimbali. J a m b o kama hili hutaka busara


                               40
                                    Maisha Yangu na Baada ya Miaka Hamsini


ya kuwaunga w o t e katika umoja na m a p a t a n o . Niliona
fahari k u b w a k u w a s i k u m s i k i t i s h a h a t a m t u m m o j a
aliyewekwa chini yangu. Mimi na w a o tulikuwa kama 'mti-
pane' usiovunjika kwa m a p a t a n o na msaada.
    Niliendelea kazini hata nikatimiza miaka kumi na nane
ya utumishi w a mfulizo F o r o d h a n i . Wakati h u o wote
niliweza kushika ufunguo wa fedha na karibu kila miaka
miwili au mitatu nilipata usimamizi wa afisi ndogo ambayo
ilikuwa na w a t u k a m a w a t a t u h a t a k u m i chini y a n g u .
Niliaminiwa sana hata kuliko nilivyotazamia. Mapendeleo
niliyotendewa yalikuwa mengi sana. Mwafrika yo yote
mwingine katika idara yetu alipotuhumiwa shaka au ila fulani
katika tabia au kazi yake mimi nilitumiwa kama mfano wa
kutakasa shaka au tuhuma ile.
    Wakati mmoja habari ilienea kuwa makarani Waafrika
Forodhani h a w a t a a m r i w a usimamizi wa afisi zilizo mbali
na maangalizi ya mwangalizi Mzungu. Sababu ya kusemwa
hivi ilikuwa ati wenyeji si waaminifu kwa sababu ya tokeo
la mvunjo w a uaminifu a m b a l o kwa bahati mbaya sana
lilitendwa na m t u mmoja tu kati yetu. M i m i nilikuwa
msimamizi w a afisi ya kisiwa cha Kwale w a k a t i h u o .
Nilitazamia kuondolewa wakati w o wote lakini haikuwa.
Baadaye nilisikia kuwa Mudir wa Forodha wakati alipokuwa
akisikitishwa na tokeo lile baya vile vile alishuhudia uaminifu
wa Waafrika wengi na kuwa alikuwa na karani katika afisi
ya Kwale ambaye hana ila.
    Jina langu lilikuwa maarufu katika idara nzima. Jambo
hili kwangu lilikuwa fadhili nisiyoweza kulipa. Kwa upande
wangu hata sasa mimi n a k u m b u k a majina ya watu wote
ambao nilifanya kazi pamoja nao. M a k u m b u k o hayo ni
hazina bora k w a n g u . N a t u m a i k u w a h a p a n a kitu
kinachoweza kuyafuta wakati wote wa uhai wangu duniani.
Yatadumu katika moyo huo katika wakati wa nuru na giza.



                                   41
                          UHAMISHO


       SIKU moja nilipokuwa nikifungua barua za afisi kama
i l i v y o d e s t u r i k a t i k a afisi z o t e n i l i i o n a b a r u a m o j a
nimeandikiwa mimi mwenyewe. Barua hiyo ilitoka k w a
Mudir wa Forodha, Dar es Salaam kuniarifu kama hivi:
    Umechaguliwa na Katibu Mkuu wa Serikali kwa Cheo cha Pili
    katika makarani, pia kwa uhamisho kwenda katika Idara ya
    Utunzaji wa Wanyama huko Mpwapwa. Badala yako ataletwa
    Pangani upesi kama iwezekanavyo; na baada ya kwisha
    kumkabidhi wewe uende Mpwapwa; niarifu tarehe ambayo
    utaondoka.
     Barua hii ilikuwa fupi lakini taarifa yake ilikuwa kubwa
s a n a . I l i k u w a ni ajabu i l i y o n i a j a b i s h a s a n a . K w a n z a
sikuthubutu kusadiki kuwa nilikuwa nimesoma mistari yake
barabara. Nilituhumu sana macho yangu kuwa hayakuwa
n a uoni m w e m a au yamkini y a m e s o m a mistari a m b a y o
haikuandikwa mle baruani hata kidogo. Nilikuwa karibu
kusema kuwa barua ile si yangu. Sisemi hivi ili kuonyesha
kuwa sikutamani maendeleo yaliyonijia yenyewe wazi kama
vile. Hasha lilah! Mimi nimeumbwa na mwili wa tamaa
kama watu wengine wote. Lakini maendeleo yenyewe niliona
yalinijia yenyewe ghafla sana; na kama kila mtu ajuavyo,
jambo la ghafla haliachi mstuko wa aina fulani. Basi nilikariri
kila mstari na neno baada ya neno tena na tena ili nielewe na
kiini cha taarifa ile, lakini kila mara niliona habari yake kama



                                         42
                                       Maisha Yangu na Baada ya Miaka Hamsini


shindo la radi ya mvua lililotokea bila ya wingu juu ya
mbingu.
   Kisha moyo ulinikua kwa kuona kuwa kazi yangu ilikuwa
imehesabiwa na k u o n e k a n a t h a m a n i yake w a k a t i mimi
m w e n y e w e n i l i p o k u w a n i m e i d u n i s h a ; lakini fikira ya
uhamisho kwenda katika idara nyingine sikuona tafsiri yake
njema. Nilihuzunika m n o kujiona juu ya ukingo kama vile
wa m a h a m i s h o a m b a y o s i k u w e z a k u y a e p a p a s i p o
kushutumiwa uasi. Kama ningalishauriwa mbele juu ya
jambo hili ningalijibu vingine kabisa. Labda watu wenye
mamlaka pengine wana hekima kwa kuamru wapendavyo
wao wenyewe.
   Katika Idara ya Forodha nilitiwa katika susuri kadha wa
kadha. Nilikwisha susurika karibu katika forodha zote
ndogo. Ingawa mbele yangu ilibaki miaka kumi na miwili
mingine kabla ya kupata idhini ya kustaafu lakini nilitaka
niweze kumaliza muda huo katika idara moja tu.
   Njia niliyokuwa nikisafiri muda wa miaka kumi na nane
na ambayo imeniongoza hata katika mshahara wa shilingi
mia mbili sasa ilikuwa k a r i b u sana k u n i p e l e k a m a h a l i
nilikokuwa nikienda. Nilikuwa na matumaini kuwa mzigo
mzito niliokuwa nikichukua karibu nitautua chini nipumzike
kivulini. Lakini hili halikuwa. Badala yake nilijiona kama
mtu aliyepewa shoka na mundu kufyeka njia mpya katika
Pori kubwa; njia ambayo yule mtu hakuwa na tamaa kuwa
atajaliwa kuishi h a t a k u i k a m i l i s h a k a m a i l i v y o t a k i w a .
Nilifadhaika sana nikashindwa hata kufuata m w e n d o wa
mawazo yangu ambayo wakati huo yalikuwa yakipita kwa
kasi katika moyo ututao sana kama m k o n d o wa m t o uendao
mbio wakati wa masika.
  Nilifurahi k u w a z i w a na k u t u n u k i w a cheo k a m a kile,
mkatoa shukrani kwa kuwa nimejaliwa kupata kwa ustahili


                                      43
Maisha Yangu na Baada ya Miaka Hamsini


si kwa maombi. Lakini u h a m i s h o uliokuja na cheo hiki
sikuupenda kwa sababu nilichukia sana dharau nilizoona
w a t u w e m a w a m e o n y w a katika idara walizohamishiwa.
Sikuona sababu ya kudharauliwa. Kabla ya kuhamishwa watu
w a l e w a l i k u w a w a s t a d i k a t i k a kazi z a o . Laiti w a l e
waliowadharau kama wangepelekwa katika kazi au idara
walizohamishwa wale wema, wenye dharau wangeonekana si
kitu kuliko wanafunzi tu.
    Nilipoweza kujitawala mwenyewe tena nilifarijika kwa
k u w a z a k u w a mtu a k o s a p o a t a k a y o h u p o k e a apewayo.
Nilipewa amri siyo uchaguzi. Nikipenda nisipende wajibu
wa amri ni kutiiwa hata ikiwa 'mkuku ng'ombe,' yaani, bila
hiari. Palikuwa hapana neno jingine la kutenda. Basi simu
ifuatayo ilipelekwa kwa M u d i r wa Forodha, Dar es Salaam.
   Barua nimefahamu ahsante naomba mapumziko Juma nne kabla
   kwenda Mpwapwa.
   Nilikuwa nimetimiza m u d a wa kutosha katika kazi wa
kustahili kupata mapumziko hayo. Nilikuwa na hamu nayo
sana; tena niliwahi kutangulia kuyaomba kabla ya tokeo la
uhamisho nikaahidiwa kupata wakati ujao mara dhiki ya
kazi ipunguapo. Baada ya m u d a kidogo wa kushauriana
M u d i r w a F o r o d h a na M u d i r w a Idara ya Utunzaji wa
Wanyama nikaridhiwa haja yangu kwa simu vile vile.
   Sasa siku ya majonzi ilibaki mbele yangu. Hii ilikuwa ni
siku ya maagano baina ya mimi na watumishi wenzangu
katika idara. Kama ilivyo desturi ya siku zote za feli au huzuni
haikukawia kuja. Wakili w a M u d i r wa Forodha alifika
Pangani pamoja na karani Goa. Huyu wa pili alikuja kushika
mahali pangu na yule wa kwanza kushuhudia makabidhiano
yetu na kuagana na mimi. Baada ya kukabidhiana niliagana
na makarani wawili Waafrika waliokuwa wakifanya kazi
chini yangu pamoja na matarishi sita. Mbele ya watu hao



                                    44
                                       Maisha Yangu na Baada ya Miaka Hamsini


na wengine waliokuwapo pale wakili wa Mudir wa Forodha
alisema:
     Uhamisho wa Shaaban Robert toka idara yetu si hasara ndogo.
    Twasikitika kuwa uhamisho wake hauzuiliki. Kila jitihadi
    iliyofanywa ya kuzuia jambo hili haikufaulu kwa sababu wakuu
    kuliko sisi wameamua jambo hili. Basi imebaki kwetu kuomba
    apate heri aendako. Twataka akakariri kutenda matendo mema
    aliyotenda katika idara yetu pia akafanikiwe zaidi. Ingawa
    hatakuwa kati yetu tena lakini jina lake litadumu katika
    kumbukumbu zetu. Katika kumbukumbu hizo jina hilo
    litakuwa zuri na jipya siku zote. Kwa heri, Shaaban!


   Nilikuwa nimezoea kusikia maneno mazuri kama haya
mara kwa mara. Baba yangu alikuwa mmoja wa mahatibu
wema sana katika wakati wake. Lakini mara hii maneno
yaliyosemwa yalinipenya katika moyo wangu kwa sababu
yalikuwa na mchanganyo wa furaha na huzuni. Sikuweza
kujizuia kuona k a m a hivyo. Sifa ilikuwa k u b w a kuliko
niliyotenda nikainama chini kwa haya; na huzuni ilikuwa
kubwa vile vile moyo ukanilemea.
   Ndege mwenye kutua tawini lazima aruke kama
w a s e m a v y o w a s h a i r i . I n g a w a w a t u h u s i m a m i s h a miji
mikubwa na kujenga majengo mazuri sana ya kustarehe lakini
wana asili ya kusafiri wakati w o wote. Kama wenzangu
Wengine walikuwa bado kufikiwa na wakati w a o wa safari,
wakati wangu mimi ulikuwa umekwisha kuja. Ilinipasa
msafiri. Basi niliondoka Pangani kwenda Tanga kupumzika
Â°a kujiandaa kwa uhamisho. Nyuma yangu niliacha idara
ambayo ndani yake nilikuwa maarufu na a m b a y o ilinipa
uwezo wa kutumia majengo mazuri sana. Barabarani, watu
Wa
      mji, tajiri k w a m a s k i n i , m k u b w a k w a m d o g o ,
mwanamume kwa mwanamke, wakati nilipokuwa
mkiondoka kwa motakaa walinipungia mikono. Nilijibu
heshima yao kwa kuvua kofia yangu. Nilikuwa si jumbe,


                                      45
Maisha Yangu na Baada ya Miaka Hamsini


liwali wala diwani wa halmashauri yo yote. Nilikuwa mtu
wa kawaida tu niliyekaa nao kwa wema na adabu. Siku ya
maagano hayo ilikuwa siku ya fahari kubwa kwangu. Kama
f a h a r i ile i l i k u w a ya m w i s h o k a t i k a m a i s h a y a n g u
sitanung'unika kukosa nyingine wakati ujao kwa sababu
fungu langu nimekwisha kuchukua.




                                      46
                                 8

                   MAPUMZIKO


    NILIPOKUWA Tanga kwa mapumziko sikukaa kitako
bure. M a m b o m e n g i n e k a d h a w a k a d h a y a n g u mimi
mwenyewe yalitaka maangalizi. Ule ulikuwa ndio wakati
mwema wa kuyatenda. Mawili katika mambo hayo yalikuwa
yakihusiana na mirathi nikashughulika kila siku. Urithi wa
kwanza ulikuwa wa mkwe ambaye binti yake nilioa, na wa
pili ulikuwa wa mke mwenyewe. Mirathi hii yote ilikuwa
mikononi mwa kabidhi wasii wa Serikali na mimi nilikuwa
kama mtengenezaji na mwangalizi.
    Mrithi wa kwanza na mkubwa katika urithi wa kwanza
alikuwa ni mke wangu kwa sababu alikuwa ni m t o t o wa
peke yake katika nyumba yao lakini alikuwa hana haki juu
ya urithi wote. Kwa sheria ya Islamu nusu moja tu ya mali
diyoachwa ilihusu kwenda kwake baada ya kulipa madeni
au ada juu ya urithi. Yule binti aliishi hata kuzika, kufanya
matanga na hitima ya baba yake tu. Kisha kwa bahati mbaya
alikufa kabla mali bado kugawanywa. Warithi wa mali hiyo
sasa wakawa watoto wake wawili alioacha nyuma ambao
baba yao ni mimi.
   Nusu ya pili ya mali ililazimu kwenda kwa wajomba,
mashangazi na m a m a w a k a m b o wa mke wangu. H a w a
Walikuwa ni m a k a k a , m a d a d a na wajane wa baba yake.
Magawanyo katika mirathi ya Kiislamu hustaajabisha jinsi
yalivyo mengi. Zaidi ya h a y o ilikuwapo mali nyingine


                                47
Maisha Yangu na Baada ya Miaka Hamsini


iliyoachwa na mke wangu mwenyewe. Hii ilikuwa ni mali
aliyorithi kwa mama yake na aliyopewa kama hidaya na baba
yake kabla hajafa.
    Serikali ilidai ada juu ya mirathi yote miwili nikalipa kama
ilivyostahili. Kwisha kwa a d a na madeni mirathi ililazimu
kufungwa na kugawanywa. Choyo cha warithi mbalimbali
kilifanya magawanyo kuwa magumu ajabu. Mali ilikuwa
ya m a s h a m b a ya minazi si fedha a m b a y o h u w e z e k a n a
kugawanywa juu ya meza sawasawa. Kila shamba lilikuwa
mbali na jingine. Ardhi za mashamba hayo zilikuwa tofauti
vile vile. Mrithi mmoja alitaka mnazi mmoja katika shamba
hili kwa saabu alizaa sana, minazi miwili au zaidi katika
shamba lile kwa sababu nazi zake zilikuwa kuzaa na kadha
wa kadha. Pia palikuwa na watu wenigne walionung'unika
kuwa ardhi ya shamba hili ina rutuba na ya shamba lile yabisi.
     M a s h a k a haya yalikuwa m a k u b w a sana. Kila usiku
yalikuwa yakiniletea m a f u a t a n o ya majinamizi n a n d o t o
mbaya katika usingizi w a n g u . Kichwa baridi kilitakiwa
kuzuia kama iwezekanavyo machafuko yaliyoonekana
kutokea katika ukoo. Kichwa kama hicho mimi nilikuwa
sina. Ilinipasa kutenda iwezavyo. Basi nilitoa shauri kuwa,
isipokuwa mimi na w a t o t o w a n g u , kila mrithi mwingine
alikuwa na idhini ya kuchagua sehemu yake katika shamba
apendalo na sehemu zisizochaguliwa itakuwa haki ya watoto
na mimi. Shauri hili lilisuluhisha m a m b o kama uchawi. Mti
h a u e n d i ila k w a n y e n z o , na hii ilikuwa n d i y o n y e n z o
niliyotumia katika mashaka ya magawanyo ya mirathi hiyo
wakati kila shauri jingine lilipokuwa halifai na kutuhumiwa
na warithi wengine.
    Sasa sehemu zile zilizokataliwa zimestawi vizuri kama zile
zilizochaguliwa kwa choyo na wivu kwa sababu ya utunzaji
mwema. H a p a n a kitu kisichofaa ikiwa kinaweza kukuzwa,
kugeuzwa na kutumiwa vema. Kitu chema huwa kibaya
kwa utunzaji mbaya, na kibaya huweza kuwa chema kwa


                                   48
                           Maisha Yangu na Baada ya Miaka Hamsini


utunzaji mwema. Sikutenda tendo kubwa la kuvuta dunia
nzima kutazama ila suluhu ndogo iliyoonyesha haki ya wazi.
Suluhu ya gharama ndogo ikiwezekana kutendwa kabla ya
machafuko huzuia hasara nyingi kubwa. Mapumziko yangu
ya siku ishirini na nane yaliishia hapa.




                           49
                                                                    â¢


               ABIRIA          CHEO          CHA          PILI


    DARAJA yangu katika kazi sasa ilikuwa imeniwezesha
kusafiri kama abiria wa cheo cha pili katika gari moshi.
Mapendeleo haya yanayotamaniwa yalinijia baada ya miaka
kumi na nane ya kazi serikalini. Julai 13, 1944, nilichukua
tikiti, na baada ya kuagana na marafiki, nikasafiri kwenda
M p w a p w a . Nilishuka K o r o g w e kungoja safari ya lori.
Karibu ningalilala nje Korogwe kwa ukosefu wa malazi ya
abiria W a a f r i k a , lakini m t u m m o j a aliyenijua z a m a n i
alinichukua kwake akanipa malazi mema. Asubuhi
nilionyesha tikiti zangu za safari kwa msimamizi wa safari.
M t u h u y u alinitupia jicho k w a h a r a k a kisha a k a a m r u
nijipakie katika lori.
    Palikuwa na malori m a n n e tayari k w a safari siku ile.
Nilikwenda nikajipakia katika lori la abiria wa cheo cha pili.
Mimi nilikuwa msafiri w a kwanza kujipakia. Dakika chache
baadaye lori letu lilijaa abiria. Abiria Waafrika tulikuwa
mimi na w a t o t o w a n g u tu. Wengine w o t e w a l i k u w a ni
Wahindi. Karibu na d a k i k a ya m w i s h o kusafiri pakaja
Wahindi wanne wengine. Kuwapa watu hawa wanne nafasi
katika lori nililojipakia mimi ilipasa watu wanne waliokuwa
wamekwisha kuingia washuke. Msimamizi wa safari, Mhindi
vile vile, hakuona mtu mwingine wa kushuka ila mimi. Baridi
ina mzizimo siku zote kwa k o n d o o mwenye manyoya haba.
K w a m a n e n o ya k a r a h a a l i n i l a z i m i s h a k u s h u k a chini



                                      50
                                      Maisha Yangu na Baada ya Miaka Hamsini


nikajipakie katika lori la abiria wa cheo cha tatu au la mizigo.
Nilimkumbusha msimamizi wa safari kuwa mimi ni abiria
wa cheo cha pili ambaye nilikuwa nikisafiri kwa kazi ya
Serikali; nilitangulia kujipakia mahali nilipostahili kukaa;
alikuwa hana haki ya kuniteremsha; iwapo ililazimu kutenda
a t a k a v y o ililazimu vile vile yeye k u n i p a s t a s h a h a d a ya
kuonyesha n a m n a nilivyosafiri k u t o k a K o r o g w e . Kwa
maneno hayo ulimi wa msimamizi wa safari ulianza kupotoka
akadai kuwa aliweza kuzuia kusafiri lori nililoingia.
    Kundi kubwa la watazamaji lilikuwapo. Karibu watu
wengi katika kundi lile walicheka kwa maneno ya msimamizi
wa safari. Kivumo cha kicheko kilichemsha hasira yake
a k a a m r u niteremshwe chini kwa nguvu.         Matarishi
waliokuwa chini ya amri yake walitii wakawa tayari kunijia
wanikamate na kunitupa chini kama m t u m b a , lakini kitu
gani sijui kiliwafanya kusita kutimiza amri ya bwana wao.
Halafu nilisikia kuwa desturi ya matarishi wale ilikuwa kutii
na kutimiza kila amri njema waliyopewa, na kuacha mbali
kila amri mbaya hata katika hatari ya kutolewa kazini mwao.
Nilifurahi sana kusikia habari hii. Idadi ya watu wema ni
kubwa siku zote kuliko jumla ya watu wabaya.
    Siku zangu zilikuwa zikihesabiwa. Sikutaka kuchelewa
bure pale Korogwe. Niliita watu kuja kushuhudia mwamale
niliotendewa na tabia ya msimamizi wa safari. Watu wengi
w a l i k u w a t a y a r i k u n i p a s a h i h i za m i k o n o y a o k u w a
walishuhudia yote yaliyotokea. Kisha mimi na watoto wangu
tulishuka tukajipakia katika gari jingine. Nafasi iliyokuwa
imebaki mle garini ilikuwa si kubwa. Basi tulikaa juu ya
mizigo yetu. K u t o k a K o r o g w e t u l i k w e n d a M o r o g o r o .
Mchana wote ulituishia njiani. Hii ilikuwa siku ya pili ya
safari yangu, nikafurahi kushuka katika gari.
    Saa mbili na nusu usiku nilijipakia katika gari moshi
lililotoka Dar es Salaam hata saa tisa usiku nikashuka Gulwe.


                                      51
Maisha Yangu na Baada ya Miaka Hamsini


Kutoka Gulwe nilichukuliwa na lori la Idara ya Utunzaji wa
Wanyama kwenda M p w a p w a . Saa kumi alfajiri nikawa
M p w a p w a . Mwisho wa safari yangu ilikuwa ni Kikombo,
lakini niliambiwa nikae juu ya gari hata saa moja asubuhi
wakati mwendeshaji wetu alipoingia nyumbani kwake kulala.
Nje kulikuwa kukizizima sana kwa baridi na umande na
lori letu lilikuwa wazi. Taya za watoto wangu zilitingishika
na m e n o yakagongana kwa kipupwe. Julai ni mwezi wa
kipupwe kikali pande zile za dunia. M b w a hafi maji akiona
ufuko, na sisi kwa kuwa sasa tulikuwa karibu kufika mwisho
w a safari yetu jaribu la baridi h a l i k u t u f a d h a i s h a sana.
Tulikuwa na mablanketi yaliyoweza kuzuia mzizimo wake
kutudhuru. Tulijifunika mablanketi yetu tukasaburi kuche
polepole.
      Saa moja na nusu asubuhi nilikuwa mbele ya Msimamizi
wa Afisi ya Idara ya Utunzaji w a Wanyama. Huyu alikuwa
ni Mzungu. H a k u w a tayari kushikana mikono na mimi kama
nilivyozoea kuona Wazungu wengine. Labda mimi nilikuwa
si kitu mbele yake lakini tuliongea vema. Alisema kuwa
nitapata n y u m b a lakini k w a n a m n a maneno yake
yalivyotamkwa niliweza kufahamu kuwa idara ilikuwa na
dhiki ya m a k a o mema. Dhiki hii ilikuwa imeenea duniani
wakati ule. Bati na simenti vilikuwa adimu kupatikana kwa
sababu ya Vita Kuu N a . 2. Hii ilikuwa ni Jumapili, siku ya
t a t u ya safari y a n g u . N i l i p e w a r u h u s a n i k a p u m z i k e
nihudhurie kazini Jumatatu asubuhi.
                                   10

   IDARA         YA     UTUNZAJI            WA            WANYAMA


    JULAI 16, 1944, ilikuwa ni siku yangu ya kwanza ya
kuhudhuria kazini nikajiona nimesimama katika afisi kuu
ya Idara ya Utunzaji wa Wanyama ya nchi ya Tanganyika.
Jengo lake la fahari lilikuwa limesimama pahali pazuri kati
ya njia panda tena chini ya kivuli kikubwa cha miti. Kijito
kisichokauka maji kilikuwa kikipita karibu yake. Sauti ya
mtiririko wa maji ya kijito yaliyokuwa yakishuka chini ya
milima iliyozunguka Kikombo ilikuwa kama mlingano wa
mashairi sikioni. Nilitamani kuwa ningaliweza kufahamu
n y i m b o z i l i z o k u w a z i k i i m b w a n a maji yale w a k a t i
yalipokuwa yakifingiria juu ya mawe chini ya kijito lakini
nilisikitika sikuwa na uwezo wa kufanya hivyo.
   Watu katika afisi hiyo walikuwa ni Mudir wa Idara na
wasaidizi wake wanne. H u y o wa kwanza alikuwa
amekwenda Ulaya kwa ajili ya mapumziko yake. Kiti chake
kilikuwa kimeshikwa na Naibu wake. Juu ya mabega ya
watu hawa mamlaka ya idara nzima yalikaa. Watumishi
waliokuwa chini yao walikuwa ni makarani watano: Goa
mmoja, Singh mmoja, Koja mmoja, na Waafrika wawili. Kazi
ya Goa ilikuwa ni usimamizi wa nyaraka, Singh alikuwa ni
b w a n a fedha, Koja na mimi t u l i k u w a ni w a a n d i s h i w a
mashine na Mwafrika mmoja alikuwa ni mtoaji nyaraka.
  Kwa cheo Goa alikuwa ni wa kwanza, Singh wa pili, mimi
wa tatu, Koja wa nne na Mwafrika aliyebaki wa tano. Lakini


                                   53
Maisha Yangu na Baada ya Miaka Hamsini


ilikuwa ni desturi kila mara jina langu kuandikwa mwisho
au baada ya Wahindi watatu katika kila hati ya malipo ya
mshahara. Cheo ni alama ya kuonyesha tofauti ya watu
kwa ustahili wao. Kama cheo hakiwezi kupambanua ubora
huwa si kitu kwa aliyepewa wala kwa mtu yo yote mwingine.
Sikuona faida ya cheo nilichotunukiwa wakati kosa kama
lile la wazi lilipoachwa kuendelea bila ya kusahihishwa.
Nilikuwa ni radhi kuwekwa chini ya wakubwa wangu lakini
niliona dharau wadogo kuwekwa juu yangu.
   Februari, 1945, baada ya kujaribu kuvumilia kimya kwa
m u d a w a miezi kama saba niliandika barua kwa Katibu
M k u u wa Serikali kusema kama hivi:
   Naomba nikuarifu kuwa katika Juni, 1944, uliamru nihame
   Idara ya Forodha niende katika Idara ya Utunzaji wa Wanyama.
   Ingawa uhamisho huu umeniletea cheo lakini nachelea kuwa
   kazi niliyo nayo sasa itanishinda. Mimi ni mtu niliyeshughulika
   na kazi ya ushuru wa Forodha kwa muda wa miaka kumi na
   nane. Kwa hivi ingekuwa bora sana kama ningeamriwa kurudi
   tena katika idara yangu ya zamani wakati watu bado wanafikiri
   labda sijashindwa kutenda kazi yangu kuliko kukaa hapa hata
   labda watu wengine waanze kujua kabla mimi mwenyewe
   sijajua kuwa sifai kazini.

  Msimamizi wa Afisi aliandika nahau juu ya barua yangu
kuwa:
  Nimemwambia Bwana Shaaban Robert kuwa anajidunisha
  mwenyewe bure lakini ataka barua yake ipelekwe. Baada ya
  kuandika stensil na nakili kwa mashine hajatakiwa kufanya
  kazi yo yote nyingine isipokuwa kuandika kwa mashine na yeye
  ni mwelewa wa kazi hii.

    Ikiwa kujidunisha si vizuri na kudunishwa ni vibaya vile
vile. H a p a n a moja lililo jema katika mawili haya. Yote
mawili yalitaka masahihisho. Ilikuwa ni kazi bure kujaribu
kusahihisha moja tu.


                               54
                               Maisha Yangu na Baada ya Miaka Hamsini


    Baada ya hivi Naibu wa Idara ya Utunzaji wa Wanyama
 hakufanya zohali kumwarifu Katibu M k u u wa Serikali kwa
 barua mfano kama huu:
    Naleta barua iliyotoka kwa Bwana Shaaban Robert ambayo
   ndani yake ataka kurudishwa katika Idara ya Forodha. Hapana
   dalili aliyopewa Bwana Shaaban Robert kuwa adhaniwa hafai
   na kwa kila hali mimi bado sijapata kisa cha kunung'unika juu
   ya kazi yake. Kwa sababu ya uchache wa watu makarani hapa
   imewapasa kufanya shughuli nyingi sana na labda Bwana
   Shaaban Robert anaona dhiki, hasa bila shaka aonavyo kuwa
   kazi hii i mbali na ile aliyozoea wakati wake wa miaka kumi
   na nane ya kazi ya Forodhani. Kama haja ya Bwana Shaaban
   Robert ya uhamisho ikikubaliwa italazimu kuleta mtu mwingine
   mwema kama yeye Mpwapwa.


   Alisema kuwa yeye hakupata kisa cha kunung'unika juu
ya kazi yangu lakini mimi nilikuwa na kisa cha kunung'unika
juu ya cheo changu. Kisa hicho ndicho kilichonifanya nidai
kurudi Forodhani tena.
   Nilipata majibu ya barua yangu kutoka kwa Katibu M k u u
wa Serikali na ahadi kuwa nitarudishwa katika Idara ya
Forodha; lakini kama desturi ya ahadi ilivyo siku zote wakati
mwingi ulipita bila ya kutimizwa. Desturi ya kuandikwa
chini ya orodha iliendelea lakini sasa nilikuwa nimeanza
kuizoea nikaiona k a m a d h i h a k a a m b a y o ilikuwa haina
maana yo yote. Dhihaka hii iliyeyuka kama barafu baadaye.
Badala ya kulegea nguvu mpya ilinijaa tele, nikatia moyo,
kichwa, macho na mikono katika kazi niliyopewa kutenda.
Udhaminifu mwingine zaidi ya huu palikuwa hapana. Kama
ungalikuwapo nilikuwa tayari kuushika kwa t h a m a n i yo
yote.
   Katika ulimwengu watu wengine walikuwa wamepatwa
Â°a madhila kuliko yaliyonipata mimi wakavumilia. Mimi
mlikuwa ni nani nisivumilie! Hali yao ilikuwa sawa na hali


                              55
Maisha Yangu na Baada ya Miaka Hamsini


yangu au pengine w a o walikuwa ni bora kuliko mimi. Taabu
za dunia ni lazima kushindwa na dharau zote kufumbiwa
macho. Vitu hivi ni lazima siku zote kutawaliwa na watu
siyo kuachwa vitawale watu. Mabadiliko ya tabia yangu
sasa yalinipendeza sana ingawa nilisikitika kuwa nilikuwa
na haraka kidogo. Natumaini kuwa watu walio wema na
w a f a h a m u o m w a s h o wa d h a r a u ulivyo h a w a t a k o s a
k u s a m e h e h a r a k a niliyotenda. Ilikuwa ni ujinga lakini
sikuweza kujizuia kufanya vile.
    Nilizidi kushika kazi yangu kwa makini na udhabiti hata
nikapata kuwa maarufu katika afisi nzima. Wakati Wazungu
w a idara walipoanzisha m c h e z o w a krikiti k w a ajili ya
m a b u r u d i s h o ya mwili mimi nilikuwa mtu mweusi peke
yangu ambaye nilichaguliwa kushiriki katika mchezo huo
k w a s a b a b u ya u u n g w a n a w a tabia iliyokuwa wazi na
iliyonipatia marafiki kadha w a kadha kila nilipokwenda.
Nilifurahia mchezo h u o m n o , na kila wakati nilipocheza
niliweza kwa wepesi kusahau kila jambo ambalo lilitia uzito
katika moyo wangu. Husemwa kuwa Caesar wa Ufaransa
alikuwa na desturi ya kukariri moyoni herufi za Kirumi ili
kupumbaza hasira wakati jambo lo lote zito lilipoletwa mbele
yake. Mimi kadhalika p u m b a o ambalo nilipata kwa mchezo
ule lilikuwa ni bora sana. Kiswahili kina maneno yasemayo
'msiba na nyemi,' yaani, penye msiba ipo furaha vile vile.

     Deni la fadhili lakataza kuishiliza sura hii bila ya kusema
maneno machache juu ya baadhi ya wafadhili nilionana nao
wakati nilipokuwa M p w a p w a . M t u wa kwanza alikuwa ni
Bwana Richard T. Mwakasege, karani wa Idara ya Utunzaji
wa Wanyama. M t u huyu aliwajihiana na mimi kwa hisani
s a n a a k a n i t e n d e a yote m e m a a m b a y o mgeni hustahili
kutendewa. Jina lake la kupangwa lilikuwa ni Wakili wa
Shamba, lakini kwa kweli alistahili jina bora kuliko hili.
Alikuwa na kila n a m n a inayomfanya mtu kuwa kiongozi



                                  56
                                    Maisha Yangu na Baada ya Miaka Hamsini


bora. Alinipendeza na k u n i s t a a j a b i s h a sana k w a jinsi
alivyokuwa mtu wa m o y o m k u u na h u r u m a . Kwa umri
alikuwa ni kijana wa labda m i a k a ishirini n a n a n e au
thelathini, lakini akili yake juu ya m a m b o ya ulimwengu
ilikuwa ni pevu ajabu. Tena Jumapili moja nilikwenda
k u m z u r u Bwana R.J. H a r v e y a m b a y e a l i k u w a B w a n a
Mwalimu wa Skuli ya Serikali M p w a p w a . Alinipokea vizuri
sana katika afisi yake. Alitoa sigara mbili katika mkebe wake,
  loja yake na moja yangu. Mimi nilishika taa kumsaidia
 cuwasha k w a sababu wakati ule vibiriti vilikuwa adimu
k u p a t i k a n a . K w a m s h a n g a o aliuliza k u w a n i l i k u w a
nikifanya nini mtu wa kazi ya pwani bara. Nilijibu kuwa
nilikuja katika Idara ya Utunzaji wa Wanyama kwa sababu
ya cheo nilichopata. Kusikia vile alifurahi mno. Watu hawa
wawili wote waliondoka M p w a p w a mbele kuliko mimi. Wa
kwanza alikwenda Malangali na wa pili Zanzibar.




                          .



             -




                                   57
                                   11

              NAONDOKA                        MPWAPWA


   N O V E M B A , 1 9 4 5 , binti y a n g u a m b a y e a l i k u w a ni
mwanafunzi katika Skuli ya Serikali h u k o M p w a p w a alifaulu
katika mtihani wa darasa la nne. Yeye alikuwa ni mmoja
wa w a t o t o w a t a t u w a n a w a k e w a l i o k u w a wamefanikiwa
katika mtihani huo. Skuli ya M p w a p w a ilikuwa haina darasa
la tano kwa ajili ya watoto wanawake. M t o t o mwanamke
mmoja tu alipata nafasi ya kwenda katika darasa la tano
katika skuli ya T a b o r a na wawili waliobaki w a l i a c h w a
wajisaidie w e n y e w e . Binti yangu a l i k u w a a m e a n z a
kuonyesha maendeleo mema. Ikiwezekana nilitaka apate
nafasi ya kufuliza katika m a s o m o hata ya kuweza kutenda
yaliyo bora kuliko bibi yake (mama yangu) ambaye alikuwa
hakujaliwa kuona maisha ya skuli katika utoto wake.
    M a m a yangu alikuwa na kila hali ambayo mimi mtoto
wake niliweza kuona fahari k u b w a juu yake. Sithubutu
kabisa kumtoa katika fadhili na shukrani. Deni lake kwangu
la wema alionitendea halilipiki kabisa. Kasoro yake ilikuwa
hakujua kusoma, kuandika, kuhesabu na mengine ambayo
ni vyombo bora sana kwa matumizi ya m w a n a d a m u katika
dunia. Katika wakati w a utoto wake vyombo kama hivi
vilikuwa havipatikani katika Afrika. M a s o k o yake yalikuwa
h a y a j u l i k a n i k a b i s a . K w a hivi w a z a z i w a k e waliweza
kuepuka lawama juu ya ujinga w a binti yao kwa udhuru
k u w a katika wakati w a o skuli zilikuwa ni adimu kabisa.
Udhuru huu ulitosha sana kwa msamaha.


                                     58
                                   Maisha Yangu na Baada ya Miaka Hamsini


    Wakati tulio n a o sisi sasa kosa la kumwelimisha mtoto
haliwezi kusameheka hata kidogo pasipo mapatilizo. M t o t o
yo yote anymwaye makusudi nafasi ya kujifunza matumizi
ya kusoma, kuandika na hesabu ana haki ya kuwalaumu
wazazi wake katika maisha yake atakapojiona k u w a
amefungiwa milango yote ya kusitawi baadaye. Kwa m t o t o
mwenye kujaliwa kuwa na wazazi wake hata utu uzima bila
ya kufundishwa m a m b o haya ubaya wa l a w a m a hili ni
mwingi m n o k u l i k o k w a m t o t o a m b a y e b a h a t i m b a y a
ilimfanya kuwa yatima mapema kabla hajaweza kujiendesha
mwenyewe katika dunia.
    Kwa sababu hii sikutaka binti yangu akatizwe katika
m a s o m o y a k e w a l a a i s h i m a i s h a ya ujinga a m b a y o
yatamwongoza kunishtaki kuwa nimepoteza roho yake kwa
sababu sikumpa nafasi ya kujielimisha. Ilikuwa ni wajibu
kabisa nifanye yote niliyoweza ili aweze kuishi maisha ya
kunishukuru na kuniombea kwa madua mema badala ya
kunilaani kwa m a d u a m a b a y a katika maisha yake yote.
H a p a n a j a m b o linalochukiza k a t i k a maisha k a m a m t u
kujiona k a t i k a m a z u n g u k o ya l a a n a za w a t o t o w a k e
mwenyewe. Ni wajibu kwa kila mzazi kuzuia kwa jino na
ukucha kuwapa watoto wake kisa ambacho kitamletea laana
mwenyewe.
    Mali ya nchi ni watu. Watu hao hawawezi kuwa bora
katika nchi yao pasipo kupata malezi bora wakati wa utoto
Wao. Nilitaka binti yangu aweze kupata nafasi ya kuwa
mtu mmoja wa watu bora wa halafu. Ikiwa sadaka ya jambo
"ili ilikuwa ni mali nilikuwa tayari kulipa kadiri yo yote
iliyokuwa katika mfuko wangu; na kama ilikuwa ni taabu
nilijiandaa kuikabili hata mwisho wa uvumilivu wangu. Basi
nilitaka nafasi katika skuli kadha wa kadha ambazo nilisikia
kuwa zilikuwa na mabweni ya watoto wanawake katika nchi
2
  a Kenya na U g a n d a . N i l i k u w a tayari k w a m a l i p o ya



                                  59
Maisha Yangu na Baada ya Miaka Hamsini


gharama yo yote kama ningalipata jibu zuri lakini sikupata.
Skuli moja ilijibu kuwa ilikuwa haina nafasi ya kupokea
watoto kutoka nchi nyingine; ya pili ilisema kuwa haikuwa
na nafasi kwa ajili ya watoto w a n a w a k e sababu wana taabu
ya kutunza; na ya tatu ilisikitika kuwa haikuwa na nafasi tu.
      N i a y a n g u i l i k u w a ni k u z i d i k u k a a M p w a p w a na
kuendelea katika kazi yangu lakini kwa sadaka ya mkatizo
wa masomo ya binti yangu nilijiona siwezi kabisa kufanya
hivyo. Kwangu jambo hilo lilikuwa ni gumu sana; nami
nina m a t u m a i n i kuwa litaonekana si jepesi k a m w e kwa
wazazi wengine. Nguvu ya maji ni mawe, na ya mtu ni
mwanawe. Nilikuwa si tayari kumwacha binti yangu katika
ujinga. Gugu la ujinga lilikuwa limeanzwa k u k a t w a ; na
m t o t o alikuwa bado ana umri w a kuweza kufundishika.
I l i p a s a u m r i w a k e u t u m i w e v e m a k a b l a ya k u j i o n a
a m e c h e l e w a na kufungiwa m i l a n g o ya skuli. K w a hivi
niliomba idara yangu inipeleke katika afisi yake ya Tanga
a m b a k o mimi mtumishi w a k e ningaliweza kufanya kazi
yangu na binti yangu kuendelea na masomo yake katika skuli
ya watoto wanawake ya Serikali au pahali po pote pengine
a m b a k o ningaliweza kumpatia nafasi binti yangu ya kusoma.
O m b i hili halikufaulu lakini kwa la pili kama hili sudi ilifuata.

    Ombi langu la pili lilikuwa ni kubadilishana mahali na
karani mmoja wa Idara ya Utawala ambaye alikaa Tanga
kwa muda mwingi akataka kwenda kukaa bara kwa kusudi
la kupata nafasi ya kujiwekea akiba ya fedha na kuepukana
na matumizi makubwa yaliyoletwa duniani na vita. Anasa
iletwayo na utajiri ilishawishi macho ya rafiki yangu, na
manukato ya elimu kwa ajili ya binti yangu yalishika pua
yangu. Tofauti na vitu sikuzote kufanya nafasi kuwa tupu
d u n i a n i . N i t a f a n a n i s h a niliyosema h a p a sasa hivi kila
msomaji aelewe. Rafiki yangu alipata nafasi katika Idara ya
utunzaji w a Wanyama na mimi katika Idara ya Utawala.
Mabadiliko yetu yalikamilika Machi, 1946.



                                     60
                                     1?

                  IDARA         YA          UTAWALA


       KARIBISHO langu katika idara hii lilikuwa jema kama
 lile nililopewa katika idara ya kwanza. Mudir wa Wilaya
 a l i k u w a m t a m b o w a k i m o . U m r i w a fikira v i l i k u w a
vimekwisha kuanza kugusa uzuri wa nywele zake lakini
katika mwili wake wa wastani ilikuwamo nguvu ya ujana.
Kwa kila hali alikuwa na sura iliyoonyesha kuwa hakutaka
kitu cho chote kidhurike katika maisha ambacho aliweza
kukiokoa. M t u huyu m k u b w a alinipa mlahala m w e m a
nilipoingia katika afisi yake. Tulishikana mikono tukaongea
vema sana kwa m u d a wa dakika chache. Alisema k u w a
Tanga ilikuwa na shida ya n y u m b a na kuwa alikuwa na
wasiwasi kama niliweza kupata nyumba ya kukaa. Nilijibu
kuwa nilikuwa na nyumba yangu mwenyewe pale mjini na
kuwa asiwe na wasiwasi juu ya jambo kama lile. N a m n a
yake ya kujali m a m b o na kushiriki katika dhiki za watu kama
nilivyogundua wakati tulipokuwa tukiongea pamoja
ilinishangaza. Niliona fahari kubwa sana kufanya kazi chini
yake. Kama ningaliweza nilitamani ningalilipa fadhili yake
kwa usemi wote mwema ambao wanachuoni walimilki lakini
maneno ya kuniwezesha kufanya hivyo nilikuwa sina. Kwa
kuweweseka nilimshukuru tu nikatoka nje baada ya kuagana.

   Msaidizi wa Mudir wa Wilaya katika afisi yake alikuwa
ni mke wake. Bibi huyu alikuwa ni hodari na mcheshi sana.




                                   61
Maisha Yangu na Baada ya Miaka Hamsini


Kutwa alikuwa mezani p a k e akishughulika na n y a r a k a .
Neno ahsante lilikuwa kama lilipigwa chapa katika midomo
yake kwa jinsi lilivyokuwa tayari siku zote kutoka hata kwa
utumishi mdogo aliotendewa. Sikumbuki hata kidogo kuwa
alinitendea nuksani wakati wote niliotumika chini yake.
   Nilikuta makarani watatu katika afisi hii. Majilio yangu
yalifanya jumla ya makarani kuwa wanne. Karani mkubwa
juu yetu alikuwa na kazi ya mfulizo ya m u d a wa miaka
ishirini na tatu. Mimi nilikuwa nimetimiza miaka ishirini
katika kazi lakini katika idara hii muda wangu wa kufanya
kazi ulikuwa si m k u b w a ila mwaka mmoja tu. M t u wa tatu
alikuwa ametimiza miaka kumi katika afisi na wa nne mwaka
mmoja tu. Wote tulikuwa wenyeji wa Afrika. Afisi Kuu ya
Utawala katika Wilaya ya Tanga ilikuwa ina fahari kubwa
kuwa kwa muda mwingi sana makarani wake walikuwa ni
watu weusi.
    M a k a r a n i wote niliowakuta pale walikuwa wakipatana
sana. Ilikuwa ni wajibu wangu mimi vile vile kutenda yote
niliyoweza ili niwe sawa na w a o kwa mapatano na kukaa
kwa amani. Niliweza kufanya hivi bila ya taabu kwa sababu
mapatano na amani kati ya watu yalikuwa ni m a m b o mawili
ambayo niliyapenda na niliyoyafikiri kuwa ni muhimu mno
katika maisha. Ndege wa manyoya hupatana katika kiota
chao kidogo; ni aibu kubwa w a n a d a m u hukosana katika
nafasi pana.
   Kwa kuwa muda wangu wa kufanya kazi katika idara hii
sasa ni m w a k a mmoja tu a d a b u yakataza kusema mengi
kuliko niliyoona. Nasimulia habari ya maisha yangu na
matokeao yaliyohusu maisha hayo peke yake. Sina haki ya
kwenda ng'ambo ya mipaka ya m a m b o yasiyohusu hadithi
nisimuliayo. Kwa hivi sura hii mwisho wake ni huu.




                             62
                                  1 3

                 NILIKUWA                  MSHAIRI


  BAHATI ilinifanya mshairi tangu 1932. Niliandika
mashairi mengi madogo juu ya m a m b o mbalimbali ya desturi.
Baadhi ya kazi hizi zilikutana na macho ya wasomaji katika
magazeti na nyingine hazikukutana na sudi kama hiyo kwa
sababu ziliandikwa kama mfano wa barua kwa watu
wachache tu.
   Adolf Hitler alipotangaza vita katika 1939 katika dunia
ushairi ulinihitaji niimbe tokeo lote la vita. Nilijipurukusha
sana nisifanye hivyo lakini sikuweza. Ushairi ni elimu au
maaarifa ya kuiga tokeo, mvuto, kitu au tendo. Tokeo la
kuigwa lilikuwa limejitokeza ulimwenguni wenyewe.
Niliona kuwa sina dharura njema ya kuniweka kitako kimya
kama bubu wakati vita ilipokuwa ikishughulisha watu wote
katika dunia. Heri ya watu hao ilikuwa ni heri yangu, na
msiba w a o ulikuwa ni msiba w a n g u vile vile. Ilinipasa
kushiriki katika tokeo lile kwa namna yo yote niliyoweza.
   Katika 1942 nilijiona nimetumbukia hata shingoni katika
ushairi wa kuimba vita vya dunia nzima. Mataifa mengi,
makabila kadha wa kadha na mamilioni ya watu wa imani
mbalimbali walikuwa wakipingana mahali mbalimbali katika
ulimwengu lakini mwimbaji nilikuwa ni mimi peke yangu
katika Afrika Mashariki. Yamkini walikuwako waimbaji
Wengine k a t i k a nchi n y i n g i n e lakini h a b a r i z a o m i m i
sizifahamu. Nilikuwa sijui kwa muda gani vita vitaendelea,
Maisha Yangu na Baada ya Miaka Hamsini


siku ya mwisho wake wala upande ambao utashinda. Kama
vita vililazimu kudumu kwa muda mrefu wa utenzi ambao
nilikuwa nikibuni ulilazimu k u w a mrefu vile vile. Basi
nilijiweka nyuma ya vita kufuata na kuandika maendeleo,
marejeo, mapato na hasara zake kila mahali a m b a k o habari
zake niliweza kuzipata. Kazi ya kukusanya habari hizo
ilikuwa si ndogo lakini haikunichosha.
     Watu wachache walioona m w a n z o w a usanifu wangu
hawakusita kusema kuwa nilikuwa nikifanya kazi ya bure.
Mimi mwenyewe sikuona k u w a ilikuwa ni kazi ya bure.
N i l i k u w a nikiandika h a b a r i ya t o k e o k u b w a lililotokea
katika dunia wakati wa karne ya maisha yangu. Kama kazi
yangu ikikosa kunilipa ijara h a p a n a shaka i t a k u w a
mazungumzo mema kwa watu ambao hawakuona tokeo hili
baadaye. Kadiri dunia itakavyokumbuka tokeo hili ndivyo
kazi yangu i t a k a v y o k u m b u k w a vile vile. Niliona k u w a
sikuwa na h a s a r a h a t a k i d o g o . M a u t i huua mwili wa
m w a n d i s h i u k a w a vumbi t u p u k a b u r i n i , lakini m c h o r o
alioandika wakati wa maisha yake hudumisha uhai wa jina
lake duniani milele. Kwangu mimi jambo hili lilikuwa ni
bora kuliko fedha na dhahabu ya ulimwengu.

    Utenzi u l i p o t o k e a m a r a ya k w a n z a k a t i k a magazeti
nilitiwa hofu kuwa Jerumani akishinda vita nitahukumiwa
uhalifu mkubwa. Hofu hii ilipata nafasi ndogo kabisa katika
m o y o w a n g u . M i m i n i l i k u w a si r a i a w a K i j e r u m a n i .
Nilikuwa ni raia wa Kiingereza na adui wa Jerumani wakati
wote wa vita. Kama baada ya vita nilipasa kuhukumiwa
kwa uhalifu na h a k i m u adui ilikuwa si kazi yangu hata
kidogo kuangalia. Ilikuwa ni juu ya hakimu wangu kufanya
wajibu wa kazi yake.
   Watu kama A.A.M. Isherwood, C.M.G., Mudir wa
Elimu, T a n g a n y i k a Territory, B.J. Ratcliffe, Katibu wa


                                      64
                                      Maisha Yangu na Baada ya Miaka Hamsini


J u m u i y a ya L u g h a , Afrika M a s h a r i k i , C . G . R i c h a r d s ,
Mwongozi wa Duka la Vitabu, Nairobi, na wengi wengine
waliushangilia sana utenzi wangu. Kwa shangwe la watu
hawa nilifuliza kuandika hata mwisho wa vita.
     â¢




66
        B A A D A        YA       MIAKA            HAMSINI


                        UTANGULIZI

   MAISHA yangu yamekwisha andikwa katika sehemu
mbalimbali: juu ya utoto wangu na juu ya utu uzima wangu.
Sehemu ya kwanza ilituzwa tuzo ya kwanza ya vitabu katika
shindano la kuandika insha; sehemu ya pili ikaniletea tuzo
ya kwanza ya fedha katika shindano la uandishi wa vitabu
pamoja na fursa ya miliki ya kazi yangu iliyoshinda. Sehemu
ya k w a n z a h a i k u p a t a k u p i g w a c h a p a . Ilikuwa k a t i k a
mwandiko wa mkono ambayo haikuwa na nakili. Baada ya
kupelekwa katika shindano sikupata kuiona tena. Hii ni
sehemu ya tatu ya maisha yangu sasa baada ya kupita umri
wa miaka hamsini, nayo imeandikwa nje ya shindano na
pasipo tamaa ya ushindi wala zawadi iwayo yote.




Tanga                                                    SHAABAN ROBERT

Tanganyika Territory
1960
     .




68
                           B   I M      A

    KATIKA mwaka wa 1930 nilitembezewa bima ya maisha
nikakubali kuwa mmoja wa washtiri kwa kuilipia kwa kila
mwaka kwa muda wa miaka ishirini baada ya kutahiniwa
na dakitari. Nilikuwa na umri wa miaka 21 na bado katika
hirimu ya maisha katika wakati huu. Dhana ya kwamba
nilikuwa na afya dhaifu au iliyotuhumiwa katika mwili
ilikuwa haimo katika fikira yangu. Nilijaa shauku ya usitawi
na matumaini ya furaha katika moyo.
   N a a m , k a t i k a hali hii ya afya na m a t u m a i n i ndivyo
nilivyokuwa kweli, kwa sababu niliweza kuishi nikafanya
kazi mfululizo kwa muda wa miaka thelathini mingine bila
ya kuwa mgeni katika Hospitali yo yote, mpaka nilipokwisha
zunguka nusu ya k w a n z a ya miaka mia ya umri a m b a o
nasimulia watu katika kurasa za kitabu hiki.
   Washitiri wengine katika ujirani walikuwa watu wawili -
mume na mke - waliokuwa si wenyeji wa Afrika. Mimi na
wenzangu hawa wawili tulitahiniwa na Dakitari mmoja
katika wakati mmoja na siku moja. Matokeo ya mtihani
huu wa afya yalipotangazwa baada ya siku chache kwa kila
mmoja wetu yalikuwa kukubaliwa kwa wenzangu na
kukataliwa kwangu.
   Baadhi ya watu wa dini wangalitosheka na imani ya kuwa
kutofanikiwa ni haki kama w a o wenyewe hawakupatwa na
hasara; na wengine wangalitosheka na shukrani ya kuwa
wengi huitwa wachache wakachaguliwa kama wao wenyewe
Maisha Yangu na Baada ya Miaka Hamsini


hawakuachwa nje ya uchaguzi. Majivuno yote ya uamuzi
y a l i k u w a k w a m w a m u z i , si k w a m w e n y e k u a m u l i w a .
Haijulikani mtu wa siasa au mdai usawa angalikuwa na hoja
gani njema na zenye njia, au mashtaka mangapi yenye nguvu
na yasiyobatilika juu ya uchaguzi kama huu!
    Katika washtiri waliofanikiwa, maisha ya mmoja yalikuwa
mafupi maskini akapatwa na mauti baada ya miaka kumi,
na maisha ya wa pili yaliyokuwa marefu yalikoma baada ya
miaka kumi na mitano tu ya kuwa katika mkataba wa bima.
Kusema kuwa sote tutakufa ilikuwa si faraja kwa mtu ye
yote. Ilikuwa namna moja ya dhihaka za m w a n a d a m u katika
m a m b o ambayo hakuweza kuyatawala. H a p a n a mwenye
kutaka kifo kama kiliwezekana kuzuiwa.
   N i desturi kutofanikiwa kuleta sikitiko, ingawa mtu hana
budi kuvumilia na kucheka kadiri awezavyo; lakini sikitiko
langu juu ya kukataliwa katika bima hii lilikuwa si kubwa
kuliko h u z u n i yangu ilivyokuwa juu ya k u p o t e l e w a na
majirani zangu wawili katika umri mchanga wa maisha yao.
Pato ambalo nilizuiwa katika bima lilikuwa si kitu kwangu
kuliko urafiki wetu ulivyokuwa.
    Audhubillahi! Hata mtu ye yote mwenye imani kubwa
kuliko yangu, tukio kama hili lisingaliweza kumtia katika
wazo kuwa bima yenyewe yote ilikuwa kisirani kilichokuja
makusudi kumtetesha na kumfarikisha vibaya na majirani
aliowaamini kuwa marafiki, na aliowategemea kuwa wafariji
zake katika ulimwengu uliopendeza kwa fahari na uzuri, na
uliochukiza kwa aibu na upweke? Fikira ya mtu ye yote
aliyestahabu kweli kuliko mapendeleo isingalikuwa vingine
ila hivi.
    J a m b o lenyewe lilikuwa dogo katika kipimo na jepesi juu
ya mizani, lakini lilikuwa kubwa katika fikira na zito katika
k u m b u s h o . Lilikuwa moja katika m a m b o yaliyokuwa


                                     70
                               Maisha Yangu na Baada ya Miaka Hamsini


hayazami upesi katika bahari ya sahau ya mtu, kwa sababu
lilikuwa dharau katika uhusiano na udhia katika masilahi
katika dunia iliyokuwa na wingi wa giza la chuki na uchache
wa nuru ya mapenzi, kwa kutendeana siku zote m a d o g o
yaliyotenga w a t u k u w a mbalimbali sana kuliko rangi na
lugha zao zilivyofanya, zinavyofanya na ambavyo zitafanya
katika wakati w o wote katika dunia.
    Faraja ya b i n a d a m u ni udhaifu w a k e . Kwa desturi,
nilikuwa sina asili ya kuwa imara katika huzuni. Nilikuwa
mtu dhaifu katika udhaifu. Nilishindwa siku zote kujizuia
kuhuzunika,             sikumudu    kusahau         kunung'unika
m a n u n g ' u n i k o yalipopasa, sikuweza kujituliza wala
kujipurukusha vingine m p a k a n i l i t u m b u k w a ghafula na
shairi hili:

                           KIUNZI CHETU


             Kiunzi chetu hafifu japo twajiona goya,
                         katika maisha yetu -
             Ya p a m b o la utukufu na ghururi ya dunia,
                         ya dahari hii yetu,
             Yenye mwingi ushaufu na fahari na hadaa.

             Katika u m b o pungufu lenye maumbile haya,
                       yaliyo na utu wetu,
             Hali ya ukamilifu, kwetu sawa na ruia,
                       inayopita kwa mtu,
             Asiye nayo halafu hata kwa kukumbukia.

             Kwenda nao udhaifu, kwetu sisi ni tabia,
                         maana uhai wetu,
             H a u n a mabadilifu bora zaidi ya haya,
                         katika hatua zetu,
             Zilizo fupi na ndefu, kila aina ya njia.
Maisha Yangu na Baada ya Miaka Hamsini


            Wakati wetu wa ufu maisha kuvunjikiwa,
                       Kaburi hifadhi yetu
            Ya kusetiri uchafu; - uvundo wetu mbaya,
                      si kawaida ya mtu,
            Kudumu na unadhifu hali yo yote akiwa!




                            72
                                 SIASA


   KWA mzoea ndoto na mpenda kujipoteza katika mawazo
huona Siasa ina wingi wa m a m b o ya kufikiri na kutenda.
M a c h o yake huvutwa juu na chini, nje na ndani, mbele na
nyuma, na kulia na kushoto ya nchi, uraia na serikali. Kwa
m u h t a s a r i , f a h a m u ya m t u h u y o h u c h u k u l i w a k a t i k a
kushauri na kutaradhia, katika kupima na kuhidi, na katika
kadha na kadhalika.
    Ari ya nchi ina nguvu. Ni sehemu ya ajabu ya fahari
ifanyao mtu kuwa amini, mvumilivu na imara. Hushika
m w a n a m u m e na m w a n a m k e i k a w a t u m i a ipendavyo.
Huchoma katika damu ya mtu ikafanya kazi kama uchawi.
H a p a n a lawama la haki liwezekanalo kuwekwa juu ya mtu
mwenye ari hii kwa sababu kila mtu - mlaumu na mlaumiwa
- anayo. Katika sheria h u w a halali hata katika serikali
mbaya.
  Serikali ikiwa pofu katika haja njema za ari hii, watu wake
huwa viziwi juu ya utii. Fujo kubwa lisilotakiwa lilioje!
    Ari hii iko kwa malaika na majini; kwa ndege katika hewa,
na k w a w a n y a m a k a t i k a p o r i . Hupatikana kwa
wanaoonekana wachache na kwa wasioonekana wengi: kila
kilicho katika mwangaza maradufu yake imo katika giza,
kwa baadhi hutokeza mapema, na kwa wengine majilio yake
huchelewa; kwa baadhi hupatikana nyingi, na kwa wengine
Maisha Yangu na Baada ya Miaka Hamsini


huwa kidogo; lakini haikosekani kuwako. Haijali adhabu
wala si dhambi ila iwe imeandamana na jeuri na ukatili.
    M w a n z o wa kutokeza, sura yake huonekana chafu na
mbaya, na wafuasi wake wachache huwa katika hatari ya
m a s h t a k a na a d h a b u kali, lakini hivi ndivyo ulimwengu
ulivyo siku zote; usingekuwa k a m a hivi, ungekuwa pepo
iliyojaa nuru, utukufu, mapenzi na furaha kwa ajili ya wote.
Hata manabii na wahidi bora hawakupata kusamehewa na
mateso ya dunia. Walipata fungu maridhawa la maafa.
   Kiti hiki nyerezi huleta mabadiliko makubwa katika dunia
na katika maisha ya watu.
    Sikuwa na kago juu ya ari hii. Alivyokuwa kila mtu
ndivyo nilivyokuwa mimi vile vile. Nilitekwa na uzalendo
kama alivyotekwa mtu ye yote mwingine. Sikupenda kuwa
mgeni katika nchi ya asili na uzazi wangu. Sikutaka kuwa
mtazamaji wakati wananchi wengine walipokuwa wachezaji
nikajiunga na chama. Chama cha siasa katika wakati ule
kilikuwa Chama cha Waafrika kilichoundwa na kuanzishwa
katika mwaka 1929.
    Chama hiki hiki kilichokuwa na wanachama wachache
wanyonge na maskini waliodharauliwa, nakilichoanza na
madai m a d o g o ndicho kilichokuwa asili ya Tanu katika
mwaka wa 1954 iliyopata wanachama wengi na msaada wa
nchi nzima katika madai ya U h u r u na u t a w a l a chini ya
uongozi wa Julius K. Nyerere aliyezaliwa katika mwaka wa
1922 alielimishwa M u s o m a na Tabora katika Tanganyika.
M a d a r a s a M a k u u ya M a k e r e r e , U g a n d a , n a k a t i k a
Edinburgh, Uingereza. Watu wa desturi na dini mbalimbali
w a l i u n g a n a k a t i k a u m o j a , na m a k a b i l a y a l i y o t e n g a n a
yalijiunga katika taifa chini ya mtu huyu.
   M o y o wangu uliyeyuka tamthili ya theluji chini ya jua
juu ya m a m b o mengi ya nchi, nikaona ilikuwa wajibu na
heshima kwangu kusaidia kuratibu na kujenga usitawi kama


                                          74
                                   Maisha Yangu na Baada ya Miaka Hamsini


walivyotenda wengine. Nilihudhuria mikutano katika janibu
na katika nchi yingine kila nilipopata nafasi mpaka serikali
ilipozuia watumishi wake kuwa wanachama na kushiriki
katika siasa.
   Kwa safari za mbali, kila mwanachama ilimpasa kujilipia
nauli na matumizi yote mwenyewe, na ilikuwa bahati kubwa
kama aliweza kurudishiwa sehemu yo yote ya gharama na
chama. Rais alikuwa hana masurufu, na katibu na hazina
walikuwa hawana mshahara. Kazi za watu wote zilikuwa
za hiari na sadaka tu. Ulikuwa wakati wa majaribu na wa
maulizo ya dharau:
         Mwafrika aliweza kufanya nini?
         Alikuwa mtu gani mbele ya watu?

          Hupendeza kuona kuwa ile iliyokuwa n d o t o tupu,
au upuzi wa mwisho, imekuwa hakika na yakini, na nchi
ikawa katika mwendo wa maendeleo ya hatua kubwa. Sura
c h a f u n a m b a y a ya z a m a n i , v i o n g o z i n a w a f u a s i
walipotendewa na walipohesabiwa kama wahalifu na waasi,
iligeuka kuwa safi na nzuri ya kuajabiwa kama ajabu kubwa
katika historia ya watu na nchi ya Tanganyika.
                                   â¢2

                    MWANDISHI


    KUWA kwangu mwandishi ni matokeo ya mazoezi katika
ujana, na hata sasa nimekwisha zunguka nusu ya karne -
macho hayana tena nuru bila ya miwani - sijaacha bado
mazoezi h a y a . N d o t o za furaha yangu katika uandishi
zilivyokuwa katika wakati wa ujana ndivyo zilivyo leo katika
wakati wa uzee na uchovu. Katika ujana nilifanya matendo
mengi, lakini h a p a n a h a t a m o j a nililoweza k u l i t a w a l a
likabakia katika matumizi na utumishi wangu ila uandishi.
    Kazi ya hiari hushinda u t u m w a . Uandishi ulikuwa kazi
ya hiari kwangu. Haikunichosha wala sikuisinzilia. Nilijiona
ilinipasa kuandika tu! Ilinilazimu kuandika katika wakati
wote. Niliandika mchana na usiku, na kati ya kulala na
kuamka siku zote. H a p a n a shaka niliandika m n o - lakini
hapana aliyejua hilo sana kuliko nilivyolijua mimi mwenyewe
- lakini sikuweza kujizuia. Kama Kirama - mwandishi wa
dhambi na t h a w a b u - niliandika mara kwa mara juu ya
m a m b o mbalimbali: H a d i t h i , Historia, Insha, Magazeti,
N g a n o , Tawasufi, Vitabu wasifu kwa mjazo na Ushairi.
Sikupenda kufichua siri bali ghairi ya kukusudia kalamu
yangu iliteleza ikazifunua!
   H a t a makala baada ya makala, au musiwadi baada ya
musiwadi, au kitabu baada ya kitabu kilipochukuliwa kwa
hadaa na bila ya malipo yo yote sikuona hasara nzito, kwa
sababu sehemu chache tu za sanaa zilipotea wakati hazina


                                  76
                                     Maisha Yangu na Baada ya Miaka Hamsini


ya sanaa mbalimbali mpya na hata nzuri zaidi ilipokuwa
bado katika miliki ya uandishi wangu. Majohari haya yote
yalikuwa yangu mwenyewe katika wakati w o wote. Hisi
kama hii ilikuwa faraja yangu kubwa.
   Katika m w a k a wa 1951 nililipwa Shilingi 200/- kwa kazi
ambayo ilileta pato kama la Shilingi 10,000/- kwa vitabu
5,000 katika mifuko ya w a t u wengine, na iliyowezekana
kunakiliwa mara kadha wa kadha baadaye. M a p a t a n o kati
yangu na wapigisha chapa juu ya kazi hii yalikuwa kulipwa
kwa jumla. Malipo yenyewe ya jumla yalipokuja yalikuwa
Shilingi 200/- k w a kazi iliyogharimu fikira, uangalifu,
uvumilivu na wakati! Kwa pato hili lililokuwa haliridhishi
ndivyo nilivyopata kujifunza maana ya malipo ya jumla.
   Kama kwamba nilikuwa punda wa dobi, au mjinga w a
wajinga, nilitakiwa kutoa kazi nyingine katika mwaka wa
1959, kwa ahadi ya malipo ya tano kwa mia ambayo hesabu
yake ilikuwa katika uwazi kwa wapigisha chapa wenyewe,
lakini k a t i k a giza t o t o r o k w a m w a n d i s h i , k w a s a b a b u
hakuamriwa kujua vitabu vingapi vilitengenezwa na jumla
gani ya fedha ilipatikana.
    N i l i p o k a t a a k u t i i haja hii u d h u r u u l i p a t i k a n a
nikaonyeshwa kwa kinyume kikubwa kuwa hapatakuwa na
mpigisha chapa ye yote katika dunia nzima wa kazi zangu
kama hazikudhaminiwa. Hili halikuwa tisho la bure. Baada
ya siku c h a c h e tu k a z i y a n g u m o j a i l i y o k u w a U l a y a
ilirudishwa kwangu; na baadhi ya wapigisha chapa katika
Afrika Mashariki walinigeukia. M a p a t a n o yalivunjika, kazi
p a m o j a na g h a r a m a y a n g u n i k a r u d i s h i w a . Udhuru
uliofuatana na vitu hivi ulikuwa haufahamiki, achilia mbali
kusadikika. Ilikuwa hila tupu.
     Ujinga w a wapigisha chapa katika Ulaya w a kutojua
t h a m a n i iliyokuwa katika kazi zilizokuwa katika lugha
iliyokuwa si Kiingereza uliwanyang'anya hiari ya uchaguzi


                                     77
Maisha Yangu na Baada ya Miaka Hamsini


juu ya kitu cho chote kilichofaa kwa matumizi na biashara.
Ulichezea akili yao kubwa. Tishio hili lilikuwa kubwa sana
k w a n g u , bali lilikuwa limechelewa vile vile, kwa sababu
katika mwaka wa 1960 nilikuwa nimekwisha anza kupigisha
chapa kazi mbili kwa gharama yangu mwenyewe.
   Kwa kazi yangu iliyoweza kuleta Shilingi 25,000/- kwa
vitabu 5,000 katika mwaka w a 1954 sikupewa hata pesa
moja ya shaba kwa muda wa miaka kadha. Mkataba kati
yangu na wapigisha chapa juu ya kazi hii ulikuwa kugawana
sawa faida baada ya kulipa gharama. Wakati wa kuandika
habari za mkasa huu kitabu hiki kimekwisha pigwa chapa
mara mbili katika 1954 and 1957, na yamkini kitapigwa
chapa tena mara kadha wa kadha. Nilipoandika kudai haki
yangu iliyokuwa katika mkataba katika mwaka wa 1960,
baada ya miaka mitano kupita, nililipwa Shilingi 800/- kama
nusu ya faida. Nusu ya faida katika miaka mitano ilikuwa
Shilingi 800/- kwa kitabu kilichofikia thamani ya Shilingi
zaidi ya 61- katika maduka! H a t a malipo haya yalitokea
baada ya mfululizo mkubwa wa barua za madahala na madai
ambazo hazikujibiwa.
     Sikupata kitu kwa kazi yangu iliyoleta karibu Shilingi
15,000/- kwa vitabu 5,000 katika m w a k a wa 1958.
Maafikiano kati yangu na wapigisha chapa juu ya kazi hii
yalikuwa kuonyesha ulimwengu kazi yenyewe kama kwamba
hii ilikuwa m a r a yangu ya k w a n z a ya k u a n d i k a kitabu!
Pahali pa kugawiwa faida ya onyesho lililopata ufanifu wa
kutosha, nilitakiwa kushukuru uchungu wakati pato lote
lilipokwenda kwa wengine. Mungu bariki, nilikuwa na kago
la mazoea ya furaha katika kazi ya uandishi lililoniokoa
k a t i k a u c h u n g u n a j i t i m a i . I l i k u w a k w e l i ya k u w a
sikutazamia kupewa haki. Palikuwa hapana ahadi kama
hiyo, lakini ilikuwa wapi fadhili ya utu?
    M a t e n d o haya yametokea katika karne ya fahari kubwa


                                      78
                                      Maisha Yangu na Baada ya Miaka Hamsini


ya haki, usawa na ustaarabu! Ulikuwa wakati wa ustaarabu
na haki na usawa wa kutwaa, sio wa kutoa, uliotwaa kwa
choyo kila kitu bila ya kutoa kitu cho chote badala yake,
kama bahari iliyokupwa bila ya kujaa siku zote. Ustaarabu
na haki na usawa uliokosa maisha na ukarimu, na ulioweza,
kama uliachiliwa kutenda ulivyotaka, kufilisi na kukausha
kila kitu katika uso wa ardhi.
      Laid ningalikuwa pembe nyeusi (mtumwa) katika karne
za ujinga, ushenzi na dhuluma, lakini zilizojaa wema na
mapenzi; bwana wangu asingalikubali hata kidogo kuniacha
t a a b a n i k a t i k a njaa na d h i k i nyingine za u l i m w e n g u .
Ingalimlazimu kunitunza vema kwa chakula na nguo ili nizidi
kuleta faida k w a k e , hata kujinunulia u k o m b o z i w a n g u
m w e n y e w e n i k a h e s h i m i k a k w a k u w a m w u n g w a n a na
mwanachuoni; walakini katika nuru ya ustaarabu uliokaribia
kuabudiwa, na wa majivuno makubwa ya elimu; aibu hizi
zimetendwa bila ya kusita na watu ambao walikuwa karibu
kama malaika wa Mungu, waliokuwa na tasbihi mikononi
maneno ya manabii vinywani, na walioonekana katika dini
na ibada kila siku na katika kila kipindi.
   Nilikuwa mtumishi wa bure na mtu wa chini kuliko pembe
nyeusi yo yote iliyopata kuwako katika ulimwengu huu. Kwa
nani? K w a wale waliofadhiliwa na waliotajirishwa na
waliotumikiwa na waliofunzwa na kazi zangu!
    Ebu, weka katika mizani ya fikira halali ya malipo ya
Shilingi 1,000/- katika pato la Shilingi 50,000/- lililotokana
na akili, taratibu na kazi yako wewe mwenyewe! Pasipo
hifadhi na rehema ya Mwenyezi M u n g u , tendo kama hili
huweza kukatisha tamaa ya mtu katika maisha yake yote.
Alhamdulillahi! Sijavunjika moyo, tena ningali nayo bado
furaha katika uandishi kama alivyo bi-arusi kwa mpenzi
w a k e . K a t i k a m a i s h a b a a d h i h u s u m b u k a na w e n g i n e
hucheka.
Maisha Yangu na Baada ya Miaka Hamsini


    Hata katika madai ya kuwa maenezi rahisi ya masomo
na elimu kwa k u t o a vitabu kwa t h a m a n i n d o g o
ilivyowezekana y a l i k u w a y a m e l a z i m u k u a n d a l i w a kwa
manufaa ya watu katika nchi, lakini ilikuwa wajibu wa wazi
k w a m b a m a a n d a o k a m a h a y o y a l i p a s a , k w a kila hali,
kutunza na kugawa haki sawasawa. Ilivyopasa kuwalipa
wapiga chapa kwa kazi yao, na wapigisha chapa kwa fedha
yao ndivyo ilivyopasa kuwalipa waandishi kwa makala yao,
kama wote hawa walitazamiwa kuchanga vema na kwa bidii
katika maendeleo ya ulimwengu uliotaka sadaka ya matendo
kwa wote.
     Hujulikana kwamba bila ya fedha makala hayapigishiki
chapa k u w a vitabu, k w a m b a fedha ni kitu m u h i m u , na
kwamba mpigisha chapa hutumia fedha yake hasa kwa tamaa
ya faida; lakini makala na fedha ni haki za watu wawili au
zaidi mbalimbali; mpigisha chapa ambayye hajali haki ya
mwandishi hastahili kupata makala iwayo yote; fedha huzidi
kuwa muhimu kwa matumizi mema na yenye manufaa kwa
w o t e ; faida* a m b a y o h a i t o i f a r a j a zilizo w a j i b u k w a
mfanyikazi haiwezi kushawishi k u t u m i k i w a na mtu. Ni
d h a r a ya utumishi k a t i k a d u n i a . N a n i mjinga sana na
kupenda kufanya kazi kwa tajiri aliye yabisi wa moyo na
atakaye kwa choyo hata na uto wote wa faida? Chakula,
nguo, nyumba, kodi na haja zake nyingine za wajibu katika
maisha haya ya toa na t w a a angezilipia k w a kitu gani?
Wimbo m t u p u hauwezi kumlipia mtu gharama katika
maisha.

  Mwandishi si mtu wa ajabu awezaye kuishi kwa kula
hewa na kunywa ukungu. Ni mtu wa desturi ambaye, kama
watu wengine wa desturi, hafarijiwi na hasara.




                                    80
                        UKINZANI


    H U Z U N I juu ya ufisadi, ufasiki na maradhi yalivyodhuru
watu katika nchi yetu ilikuwa haitoki katika moyo wangu.
Kila nilipojipurukusha nayo isinigande ndipo nilipozidi kuwa
n a y o . N i l i k w e n d a n a y o p a m o j a k a m a kivuli c h a n g u
mwenyewe katika wakati wote na sikuzote. Tabia ngeni ya
maisha ya ujane ilikuwa inachukuliwa kibubusa na wanaume
na wanawake katika nchi.
    N d o a hazikuheshimiwa na uzazi ulikuwa kidogo katika
nchi. M a k a o mema k w a w a t u na m a k o n d e mazuri kwa
mashamba yalikuwa matupu au misitu ya wanyama kwa
sababu ya utasa. Nchi ya eneo la maili m r a b a 3 6 5 , 0 0 0
ilikuwa na jumla ya watu chini ya milioni kumi! Kwa hivi,
nilitoa mawaidha machache juu ya ujane kwa shairi lifuatalo:


                                    UJANE


       1        Mungu Bwana wa thawabu nifundishe maamuma,
                Haya ninayokutubu naomba kwanza karama,
                M a n e n o kuwa taibu, niombalo liwe tama,
                   Ujane una matata si jambo la kutumia.

       2        Niepushe na hatari na mashimo ya visima,
                Ishikane mistari kama mkufu wa chuma,
Maisha Yangu na Baada ya Miaka Hamsini


            Nitie katika siri, nijue kuna Kiyama,
               Ujane una matata si jambo la kutumia.

            Awali mwanzo wake ni vizuri kuusema,
            Aliumbwa peke yake baba yetu wa heshima,
            Adamu pasipo mke, Mungu hakuona vema,
              Ujane una matata si jambo la kutumia.

            Ujane neno la feli, kugombana watu wema,
            Wenye kutunga methali ndivyo wanavyousema,
            Ndipo tusiukubali nyuma yake kuandama,
              Ujane una matata si jambo la kutumia.

            Kwa lugha ya Kimvita wazee wetu husema,
            Ujane shina la vita watu mijini kuhama,
            Hadhi ukiitafuta ujaneni imezama,
              Ujane una matata si jambo la kutumia.

            Ujane hauna hadhi ilihama tangu zama,
            Wamekubali makadhi wateule w a kusoma,
            Ukitaka kuwa radhi ungana na kina mama,
              Ujane una matata si jambo la kutumia.

            Nitazidi kuhubiri ili nipate ungama,
            Mungu wetu wa fahari hapendi kuficha nyuma,
            Ametutia dhamiri kuchagua na kupima,
              Ujane una matata si jambo la kutumia.

            Ujane unakirihi nilikuwa mwanachama,
            Ingawa nilistahi sikutokwa na lawama,
            M u d a mwingi sikuwahi nikavunjiwa heshima,
              Ujane una matata si jambo la kutumia.




                            82
                    Maisha Yangu na Baada ya Miaka Hamsini


     Ujane ni nuksani hasa kwa mtu mzima,
     Ijapo mwanachuoni atafanyiwa tuhuma,
     Mtazameni fulani hana pa kusimama!
        Ujane una matata si jambo la kutumia.

10   Ujane ni ukatili unaposhikwa na homa,
     Kukosa mtu wa pili kukufanyia huruma,
     Mateso huwa makali kama mshale hufuma,
       Ujane una matata si jambo la kutumia.

11   Hakika w a p o watawa nchi zetu za mrima,
     Ambao hawana doa, waishio kwa salama,
     Lakini walizaliwa, hawakuja k w a kulima,
     Ujane una matata si jambo la kutumia.

12   Katika m a m b o sahihi, nataka tena kusema,
     Mojawapo ni nikahi ndilo jambo la adhama,
     Viumbe tumefurahi kwa kutuunga Karima,
       Ujane una matata si jambo la kutumia.

13   Dunia mume na mke kwa watu hata wanyama,
     Hili tusilitanuke, tutakutwa na nakama,
     Limekuja lifanyike, tuwe watu wa hekima,
         Ujane una matata si jambo la kutumia.

14   Bwana mwenziwe ni bibi, asili yetu daima,
     Ilimpendeza Rabi kutupa sisi neema,
     Tutengane na madhambi na moto unaochoma,
        Ujane una matata si jambo la kutumia.

15   Shairi nalimaliza, kituoni limekoma,
     Nina kazi nafanyiza, yatakiwa hima hima,
     Wajibu kutekeleza, kupuza sio heshima,
       Ujane una matata si jambo la kutumia.
Maisha Yangu na Baada ya Miaka Hamsini


    Tokeo la shairi hili katika gazeti liliumua d h o r u b a ya
ukinzani. Magazeti mazuri yalichafuka kama bahari shwari
iliyoingiwa na tofani, giza na m a w i m b i . M a s h a m b u l i o
h a y a k u w a juu ya kazi yangu t u , h a t a mimi mwenyewe
sikupata msamaha. Mafundi na wanafunzi, wazazi, wana
na mabinti wao: wote walinijalidi. Ilikuwa kama msako wa
ndovu mtu aliyekuwa na bunduki alifyatua, aliyekuwa na
uta alivuta, aliyekuwa na kumbwewe alisukuma, aliyekuwa
na mkuki alifuma, na liyekuwa na jiwe alitupa. Hoja za
wapinzani kwa ufupi zilikuwa hizi:
         Ukosefu wa fedha ya mahari;
         Kukosa    wa   kuoa.

    Swali la mahari lilijibiwa k w a m b a lilikuwa jepesi kwa
tajiri na maskini. Ndoa iliwezekana kufungwa kwa mahari
taslimu, au kwa mahari ghibu. Haikuwa kweli kamwe kuwa
kwa mahari mwanamke aliuzwa. Kwa mahari mwanamume
alijionyesha tu kuwa alistahili kuwa na mke. M t u hakulipa
kodi k w a sababu alinunua serikali, au mapendeleo ya serikali.
Alilipa kodi kwa sababu alistahili kuwa na serikali.
   K a t i k a b a a d h i ya mataifa k a t i k a ulimwengu m a h a r i
yalilipwa na wanawake!
   Kukosa wa kuoa ilikuwa si hoja ya maana wakati hawara
alipowezekana kuwekwa. Ujane haukuruhusu matumizi ya
uhawara.
    Idadi ya wakinzani ilizidi kila mara. Walidhani nilikuwa
ndovu shabaha nyepesi. Baadaye u p a n d e wangu ulianza
kushawishi watetezi. Auni ya kwanza ilitoka kwa Bwana
S.H. Kiwato w a Kisiju. Alikuwa mshairi hodari na jabali
gumu katika majadiliano. Moja ya mashairi yake lilikuwa
hili:




                                 O"
                Maisha Yangu na Baada ya Miaka Hamsini


         N D O A JAMBO LA SUNA


N D O A ni jambo la suna, nakubali Selemani
Kwa kila jambo la suna litumika duniani,
Si kwamba kuitwa suna usitumie Hasani,
   N d o a ni jambo la suna litumike duniani.

Napakatia vitabu, wakili nende Bomani,
Jina langu Masharubu Kiwato wa Selemani,
Mimi naona aibu Palla kukwita mtini,
   N d o a ni jambo la suna litumike duniani.

N d o a ni jambo muhimu, umekubali Hasani,
Kwa sheria za Karimu, umeona vitabuni,
Vipi unanilaumu na kutaka ushindani?
   N d o a ni jambo la suna litumike duniani.

Kitu kiitwacho suna hakina kadha mwilini,
Mfano kula ni suna imewekwa sheriani,
M a a d a m u kula suna, hujatumia Hasani?
   Ndoa ni jambo la suna litumika duniani.

Haya Palla tukasali, tuende msikitini,
Tukitawadha kamili, tuanze kipindi gani,
Suna ndiyo ya awali, faradhi huja mwishoni?
  N d o a ni jambo la suna litumike duniani.

Faradhi vitu viwili ameviweka Manani,
Umauti na kusali ni lazima duniani,
N a kumkiri Rasuli, kufunga ndoa imani,
   N d o a ni jambo la suna litumike duniani.




                85
Maisha Yangu na Baada ya Miaka Hamsini


      7     Kutaja Nabii Issa hakuoa kisa gani?
            Palla mwana wa kisasa, hufahamu ya zamani,
            Kisa cha Nabii Issa kafa bado utotoni,
              N d o a ni jambo la suna litumike duniani.

      8     Wawili mkipatana: bibi na bwana njiani,
            H u k o kubibirishana ni haramu vitabuni,
            Ndoa patana na bwana, mzazi wake mwandani,
               N d o a ni jambo la suna litumike duniani.

      9     Kisa nikwambie sana, yakuingie kichwani,
            Kwa kuwa yeye kijana, yule bibi wa zamani,
            Idhini wa Subuhana, kaoa akawa ndani,
               N d o a ni jambo la suna litumike duniani.

      10    Kwa herini Warufiji, vita sasa Magomeni,
            Nasikia kuna jaji: M o h a m e d Selemani,
            Wajivutia ujaji, na digrii gani?
              N d o a ni jambo la suna litumike duniani.

      11    Kila mara ukitunga hutangaza gazetini,
            Kiwato umemfunga na Mwamshindo Ngomeni,
            Alotangaza wafungwa wametoroka ni nani?
              N d o a ni jambo la suna litumika duniani.

      12    Sio wewe Mtuchake na kaka yako Hasani,
            Kwa kesi ya wanawake nikawafunga nyumbani,
            Leo wewe Mtuchake uwe jaji kortini?
               N d o a ni jambo la suna litumike duniani.

      13    Mohamed Selemani ahukumiwe bomani,
            Adhabu ya Jeremani hamsa wa ishirini,
            N a mnyororo shingoni, jela lako mapangoni,
               Ndoa ni jambo la suna litumike duniani.



                             86
                                     Maisha Yangu na Baada ya Miaka Hamsini


        14      Kama wewe Andrea usimtusi mwandani,
                Zamani nalisikia ulikuwa Misioni,
                Sasa ni Mohamedia, kakusilimisha nani?
                  Ndoa ni jambo la suna litumike duniani.

        15      Hilo jina la Kunguru umepewa Msasani,
                Ndugu zako huwadhuru - jamii na majirani,
                Sasa uko Uluguru, atakuamini nani?
                  N d o a ni jambo la suna litumike duniani.

        16      Salamu Bwama Mtengwa, Sihiyana Buguruni,
                Mashairi ukitunga weka akili kichwani,
                Utaambiwa mjinga kutetateta njiani,
                  Ndoa ni jambo la suna litumike duniani.

        17      Kaditama Mwamshindo na Mwanaidi mwandani,
                Ziwekeni korofindo vita vya Bwana Shaaban,
                Masoja wenye m a d u n d o nawatia mtihani,
                  N d o a ni jambo la suna litumike duniani.


         Katika joto la majadiliano ya wazimu, yaliyokosa
sababu, akili na maana, yaliyotoka upande wa ukinzani, Bibi
Mwanaidi binti Salim w a Ujiji alijiunga katika upande wa
utetezi. Imara na uvumilivu wa m w a m b a ulikuwa katika
bibi huyu. Idhaa ya Tanganyika ilikuwa inatangaza mashairi
katika wakati huu. Ukelele gani ulikuwa upande wa ukinzani
a u u p a n d e w a u t e t e z i s h a i r i la m a j a d i l i a n o h a y a
lilipotangazwa katika hewa! Hoja gani zilitoka upande wa
utetezi, na madai gani yalikuwa katika upande wa ukinzani
katika magazeti ya nchi! Halambe halambe za pande zote
mbili zilienea katika Afrika Mashariki. Moja katika mashairi
mazuri ya Mwanaidi katika majadiliano haya lilisema hivi:
Maisha Yangu na Baada ya Miaka Hamsini


                         FAIDA YA N D O A


             Enyi mnaojigamba punguzeni kutukera,
             Ujane hauna heba bali waleta madhara,
             N a ndoa bila ya baba huwa haina imara,
                Kuoa kuna faida; ujane una madhara.

             Faida yake kidogo na ujane kila mara,
             Daimu huzaa mbogo na kundi la wana vyura,
             Nanyi kufanyiza zogo ni kukosa kwa fikira,
               Kuoa kuna faida; ujane una madhara.

             Kuoa kuna thawabu na tena ni jambo bora,
             Kunazidisha nasabu, moja kwa thenashara,
             N a ujane ni aibu, kuzaa bila tohara,
                Kuoa kuna faida; ujane una madhara.

             Nisikize kwa makini ninenayo kila mara,
             Siyachukulie kani, pupa papara papara,
             Baba ni mwenye idhini kwa ndoa si uhawara,
                Kuoa kuna faida; ujane una madhara.

             Ujane una nakama na kisha una hasara,
             Huzaa masariama, hawa wanaozurura,
             Wenye ubora kwa m a m a , baba hamjui sura,
               Kuoa kuna faida; ujane una madhara.

             Ujane una msiba, hauleti kauthara,
             Sicho kitu cha kuomba, semeni staghafira,
             Mjane hapati nyumba, hapati chumba kapera,
                Kuoa kuna faida,: ujane una madhara.

             Niambie kwa adabu bila chuki na hasira,
             Iwapo ndiyo wajibu baadhi mnadhukura,
                             Maisha Yangu na Baada ya Miaka Hamsini


            Kama ndiyo Kiarabu, ujane mwaona bora,
              Kuoa kuna faida: ujane una madhara.

      8     M a d h a r a ni kupotea watoto wa kihawara,
            Kwa mama watabakia, kwa baba zao hutura,
            Kwa hili kuligombea, Nuru hupati nusura,
              Kuoa kuna faida: ujane una madhara.

      9     N d o a ni kitu mwanana, kisha inatia fora,
            Ni shina la kuzaana, kupata jamaa bora,
            Watu w a n a p o o a n a huwa ni ndugu imara,
               Kuoa kuna faida; ujane una madhara.

      10    N a Jitukali na N u r u , maneno mliyochora,
            Paru za m w a n a o paru zitakuja hasara,
            Haidhuru inadhuru, kumlinda ndiyo bora,
               Kuoa kuna faida; ujane una madhara.

      11    Sije akakupa chuki, moyoni akakukera,
            Kumsaka kwa bunduki, na hasira au ghera,
            N a boi haaminiki, sije kumpenda sura,
               Kuoa kuna faida; ujane una madhara.

      12    Tamati ndimi kitabu, mtungaji wa imara,
            M a s h a r a b u na Hatibu kaeni mngoje fora,
            Shaaban bila taabu tutakishika kitara,
               Kuoa kuna faida; ujane una madhara.

    Ubishi uliendelea ukajieneza kwa namna ambayo sikupata
kuona mfano wake katika maisha yangu. Nilisukumiwa
m a n e n o makali na mabaya na matusi. Sikuchaguliwa la
kuambiwa. Lugha yote ya wakinzani ilijaa nazaa na izara.
D h a r a u na kashifa na hasama na kebehi zilikuwa katika



                             89
Maisha Yangu na Baada ya Miaka Hamsini


hewa. Mji wa Tanga ulikamiwa kupigwa kwa makombora
na watu waliokuwa hawana hata miliki ya kisu cha kotama!
Madai na majivuno ya elimu yaliyokuwa katika upande wa
ukinzani yalistaajabisha. Ukosefu wa mfupa katika ulimi
uliwapandisha katika cheo kilichokuwa hakipimiki - si kadiri
yao. Nilifanywa mwanafunzi kwa watu waliotafuta maarifa
na shauri kwangu!
   Kutoka tena Ujiji nilipata msaada wa kamange, Bwana
Ahmad Akilimali. Kamange ni stadi. Huyu alikuwa mshairi
wa sifa na mtu madhubuti katika hoja. Katika mashairi yake
ya akili na uzuri moja lilinena hivi:


                       N D O A KITU AULA


            Ahlan wa sahala, asante sana muhibu,
            Sikulaumu kwa ila, umetimiza wajibu,
            N a kila mtu kwa mila, silika ya Kiarabu,
                N d o a ni kitu aula. Ujane ni kitu duni.

            Nimepatwa na jaziba shairi kulikutubu,
            Nikueleze misiba ujane unavyosibu,
            N d o a ni jinsi ya heba watu wanavyohesabu,
                   N d o a ni kitu aula. Ujane ni kitu duni.

            N d o a ni kitu aula kama mithili dhahabu,
            Kuipata ni fadhila na baraka na thawabu,
            N a kuikosa madhila, wamkidhibu Wahabu,
                  N d o a ni kitu aula. Ujane ni kitu duni.

            Japokuwa sina pesa siwezi kuikidhibu,
            N a moyo nitauasa kutenda la kuharibu,
            N d o a kwa mtu halasa kuwa nayo ni wajibu,
               N d o a ni kitu aula. Ujane ni kitu duni.


                             90
                     Maisha Yangu na Baada ya Miaka Hamsini


     Jenga jengo la fahari kutaze ziwe dhahabu,
     N a milango ya johari kwa lulu kuirekebu,
     Bila ya mke si nzuri, nyumba utaihatibu,
        N d o a ni kitu aula. Ujane ni kitu duni.

     Ila kwa watu wasungo huwa kwao ni wajibu,
     N d o a kuipaka nongo kwao w a o si ajabu,
     N d o a kitu cha maringo hapana la kughilibu,
          Ndoa ni kitu aula. Ujane ni kitu duni.

     N d o a ni kitu hashimu kwa ndogo na shaibu,
     N d o a inamlazimu kama saa na kulabu,
     N a kisha haishi h a m u inazidisha nasabu,
          N d o a ni kitu aula. Ujane ni kitu duni.

     Ndoa kitu cha heshima kila tunapohesabu,
     Ndani yake y a m o mema na faida ya ajabu,
     N d o a kitu cha neema, lipi la kutaajabu?
          N d o a ni kitu aula. Ujane ni kitu duni.

9    Hatuwi watu kamili bila kumcha Wahabu,
     N a kujua la halali na ambalo hujaribu,
     Tufapo katika kweli pepo kwetu ikaribu,
         Ndoa ni kitu aula. Ujane ni kitu duni.

10   N d o a kitu ashrafu, imo katika vitabu,
     Aoae ni latifu, ana chungu ya thawabu,
     Hata mbingu humshufu kwa wema na usahibu,
         N d o a ni kitu aula. Ujane ni kitu duni.

11   Iwe ndoa ya nakama kuposwa na mume bubu,
     Hushinda ujane mwema, zururu kama kulabu,
     Kila ndoa ni neema, ndani ina matilabu,
         Ndoa ni kitu aula. Ujane ni kitu duni.
Maisha Yangu na Baada ya Miaka Hamsini


       12      Ye yote sikuchagua ni pande zote kuhibu,
               M w a n a m k e kuolewa ni staha na adabu,
               N a m w a n a m u m e kuoa hukamilisha wajibu,
                   N d o a ni kitu aula. Ujane ni kitu duni.

       13      Tamati na shukrani, Sheikh Abedi taibu,
               Kiwato na Shaaban, Mwanaidi na Hatibu,
               Randeni ndugu randeni ushindi upo karibu,
                  N d o a ni kitu aula. Ujane ni kitu duni.


   Kasi ya ubishi katika upande wa ukinzani haikupungua.
Walakini, ilionekana waziwazi sasa k w a m b a upande wa
utetezi h a u k u w a tayari, kwa hali yo yote, kuuacha ubishi
mpaka waivu wameshindwa kabisa kwa fedheha na katika
hadhara.
     Katika wakati huu Serikali ya Bara Hindi ilitoa shindao
la mashairi juu ya Utaifa na Uzalendo kwa watu wa Afrika
M a s h a r i k i . Niliingia p a m o j a na w a i v u w a n g u k a t i k a
s h i n d a n o hilo n i k a p a t a z a w a d i ya k w a n z a . Kwa watu
waliodai sifa ya ufundi katika ushairi tukio hili halikuwa
jema. Liliwafuma kama fumo katika nyama teke za fahari
yao.
   Uta wa ushindi h u a n g i k w a . Uta w a n g u ulikuwa
umekwisha shinda zawadi nyingi za kwanza. Ulikuwa uta
wa ufanifu wa kutosha. Sikuwa na nia ya kupata zawadi
tena, lakini nilitaka kuonyesha usanifu ulikuwa nini, na mimi
nilikuwa nani.
   Kurudia ubishi wetu, mtu mwingine maarufu katika sanaa
ya ushairi alikuja kujiunga katika upande wa utetezi. Huyu
alikuwa Bwana Mwinyihatibu Mohamed wa Dar es Salaam.
M k o n d o wa ukinzani haukuweza kutikisa genge hili. Mmoja
wa tungo zake za nahau na ladha ulikuwa huu:



                                    92
               Maisha Yangu na Baada ya Miaka Hamsini


           NDUMAKUWILI


Mtovu ndumakuwili kwa haya hana mwafaka,
Kwake haki na batili kwa pamoja hujivika,
Huku akakujamili na kule akaitika,
   Ndumakuwili si mwema hujidhuru nafsiye.

Hujivika pande zote mpaka akavikika,
Litengezwalo lo lote hatangui huridhika,
La sheria au tete, lisemwalo hutosheka,
    Ndumakuwili si mwema hujidhuru nafsiye.

Hutendwa yasiyotendwa utu ukaufunika,
Hutanda msimotandwa kama jani la ukoka,
Kumnasibu nashindwa, wapi pema pa kumweka?
   Ndumakuwili si mwema hujidhuru nafsiye.

Huishabihi chokaa juu iliyozimika,
N a hali umezagaa mvuke ndani hufuka,
Mcheni ana hadaa jazaye ni kumwepuka,
    Ndumakuwili si mwema hujidhuru nafsiye.

Kwetu hatumtumai, ni shinda husukasuka,
Hapiki na hapakui, aonalo hulinyaka,
Si maburuki ni mui, sumu humchuruzika,
    Ndumakuwili si mwema hujidhuru nafsiye.

Ijapokuwa mwalimu kwa hija zote na zaka,
Kila sala na saumu na shahada kuzishika,
Usende naye fahamu katika moja tarika,
    Ndumakuwili si mwema hujidhuru nafsiye.
Maisha Yangu na Baada ya Miaka Hamsini


            H u p a m b a yako maneno uone yamenyooka,
            Kiasi cha maachano barazani kuondoka,
            Hutinda yote matano kwa panga au kwa shoka,
                Ndumakuwili si mwema hujidhuru nafsiye.

            Mtu mwenye ndimi mbili baadhi humwita nyoka,
            N e n o lake si la kweli, sura alivyopotoka,
            Ahadize si kamili, hachumi ila mashaka,
                 Ndumakuwili si mwema hujidhuru nafsiye.

      9     Daima yu matesoni kwa ukuba jijipaka,
            Mapito yake tunduni hachi kujidudumika,
            Hanayo kamwe mizani, endapo hupepesuka,
               Ndumakuwili si mwema hujidhuru nafsiye.

      10    H u t u p w a ye jalalani shabihi ya takataka,
            Kwa kafara hisani la heri na la baraka,
            Kuketi naye mijini fitina twaiangika,
                  Ndumakuwili si mwema hujidhuru nafsiye.

      11     Harabu kisha salata, siombe akipevuka,
             Endapo akafumbata hata vikafumbatika,
             Si shei janga kuleta la kutua na kutwika,
                 Ndumakuwili si mwema hujidhuru nafsiye.

      12    Ni mdaku hudakua siri iliyojizika,
            Yeye akaizikua mwenda akamzunguka,
            Mzunguko wa hatua huzidi kumzunguka,
               Ndumakuwili si mwema hujidhuru nafsiye.

      13     Hushindilia mishale tele ndani ya ziaka,
             Akaja kinyelenyele bila ya kusikilika,
             Kisha huzinza kwa mbele kundini akawatoka,
                Ndumakuwili si mwema hujidhuru nafsiye.


                             94
                                   Maisha Yangu na Baada ya Miaka Hamsini


        14      H u k o aelemeako mwisho nyuma hugeuka,
                Ikawa kule mwendako kitambo huwafyatuka,
                Astahabu vituko, mishale kuwaalika,
                     Ndumakuwili si mwema hujidhuru nafsiye.

        15     Mwetu wamehinikiza kwa safu na kwa tabaka,
               Nyoyo ziwangile giza kile twika hujitwika,
               Jitukali hakusaza ndumile kumithilika,
                   Ndumakuwili si mwema hujidhuru nafsiye.

        16     Moja hulidunduliza, theneni akabandika,
               Kuridhi binti kwamza, fungu hilo mfaraka,
               Kwa kando limejibanza, halimo penye shirika,
                  Ndumakuwili si mwema hujidhuru nafsiye.

        17     Ujane ni jakamoyo na tena umedodoka,
               Lenu ni kusema ndio tukajua pa kufika,
               Au mtwambie sio kwa ala na kwa mipaka,
                  Ndumakuwili si mwema hujidhuru nafsiye.

        M t u a l i s h i n d w a k u f a h a m u jinsi u k i n z a n i a
ulivyotazamia kusikilizwa na watu wema na wenye akili
katika kudunisha ndoa, wajibu w a ushirika n a fadhili; na
katika kutukuza ujane, jambo la upweke na takilifu! Kuwa
na m w a n a m u m e tu, hata k a m a kulihifadhi udhaifu wa
mwanamke na kumkidhia furaha na haja mbalimbali katika
maisha; au k u w a na m w a n a m k e tu, hata k a m a kulileta
msaada, faraja na matumaini kwa mwanamume, ilikuwa si
adili kwa w a n a d a m u . M w a n a d a m u alikuwa si m n y a m a
mchache wa wajibu na daraka, alikuwa kiumbe wa heshima
na dhima ambaye alistahili ushirika wa adili katika ndoa.
Ilikuwa nini kama si ujinga mtupu kutupilia mbali madaraka
na wajibu wetu, ilikuwa nini k a m a si ukosefu wa akili




                                  95
Maisha Yangu na Baada ya Miaka Hamsini


kujisawazisha sisi wenyewe na wanyama, ilikuwa nini kama
si aibu kubwa kuacha heshima iliyopambanua ubora wetu
katika viumbe?
    N a t u t a z a m e sasa s h a i r i la S h e i k h K. A m r i A b e d i
lilivyonena w a k a t i alipojiunga katika u p a n d e w a utetezi.
Sheikh Abedi alikuwa mwanachuoni wa fasaha kubwa na
kina kirefu cha elimu. Alikuwa mmoja wa wazoefu wa
kufutu hoja mbalimbali katika Afrika Mashariki.

                           MSIMBE NA IBILISI

                Bisimila Rahmani, Rahima mwenye nemsi,
                Kuna zogo uwanjani, imenijia tetesi,
                M a n u w a k o msambweni, umeshitadi utesi;
                    Msimbe na ibilisi takosaje kudarana?

                N d o a ni kitu faradhi, hakindi ila mweresi,
                Humtia mtu hadhi, ingawa mla adesi,
                Akaipata hifadhi kubwa k w a bei rahisi;
                     Msimbe na ibilisi takosaje kudarana?

                Endapo mtu haoi k w a ufuke na mkosi,
                Ni kama aliye hoi, njaa kumghasigha'si,
                So hoja na haikoi ulaji kuunakisi,
                   Msimbe na ibilisi takosaje kudarana?

                N a kama hapati kula walavyo watu wakwasi,
                Kula budi atakula walavyo wenye hurusi,
                Twaridhika na baghala, tuwakosapo farasi;
                    Msimbe na ibilisi takosaje kudarana?

                Japo chuta similiki hata rehe ya fulusi,
                Sitakuwa laizeki wa kukosa biarusi,
                Nitamsaka laiki asiyetaka furusi;
                    Msimbe na ibilisi takosaje kudarana?


                                    96
                                                            ~~

                      Maisha Yangu na Baada ya Miaka Hamsini


     Muradi nipige chuo, niepuke ukasisi,
     Niepuke midukuo, niepuke unajisi,
     Niepuke masumbuo, niepuke ubilisi;
        Msimbe na ibilisi takosaje kudarana?

     Akasema mwenye jina, Kiranja wa marasi,
     Kuoa ni yangu suna, msimbe hanifuasi,
     Ruhubani changu hana, asije kunidadisi;
        Msimbe na ibilisi takosaje kudarana?

     Ai! Yalal ajabu kwa vigambo vya utusi,
     Huwaje kutaghadhabu na kukamia risasi?
     Waambiwa la thawabu, huna jibu ila vyasi!
        Msimbe na ibilisi takosaje kudarana?

     Mwenye haki hana haja ya bomu kuliandisi,
     Bali mghumiwa hoja hufyoa mithili fusi,
     N a mwisho wake natija kujiinamia rasi;
         Msimbe na ibilisi takosaje kudarana?

10   Iwawiapo sahili oeni enyi unasi,
     Wanne, watatu, wawili, sawa na yenu nafasi,
     N a kama hutahimili, mmoja awe ni basi;
         Msimbe na ibilisi takosaje kudarana?

11   Ujitatie masombo wa Robert usinesi,
     Cheza walalie yombo na chenga wasizikosi,
     Watoe maji ya r o m b o , ya r o m b o lenye kunusi;
         Msimbe na ibilisi takosaje kudarana?

12   Uwapi Mwanambungiro, watachoka njoo kasi,
     Kumeingia uchuro kati ya sisi kwa sisi,
     Tungo zenye ndaro ndaro hukirihisha nafsi,
        Msimbe na ibilisi takosaje kudarana?
Maisha Yangu na Baada ya Miaka Hamsini


      13     Toka tena Mwanaidi kwa shada la marigisi,
             N a kwa shada la waridi lenye sifa ya ususi,
             Ni pambo lenye widadi, mwenye nalo hendi yosi;
                 Msimbe na ibilisi takosaje kudarana?

      14     N a w e ndugu mvishindo pata kwanza abinusi,
             Fimbo nzuri ya upendo ing'arayo kwa weusi,
             Utokeze kwa marado, kwa kujinata libasi;
                  Msibe na ibilisi takosaje kudarana?

      15     Ujane bila kuoa, ziwapi zake nususi?
             N a y o lazima ya ndoa kama jozi ya toasi,
             Matowashi twawatoa, kwani hao hawahisi;
                  Msimbe na ibilisi takosaje kudarana?


    Kwa kweli, ubishi juu ya ndoa ulikuwa si juu ya mtu kwa
mtu. Ulikuwa juu ya utu na kanuni zake. M t u alizaliwa,
aliishi, alikufa. Utu ulikuwa j a m b o la aushi lililohusu
w a n a d a m u wote, na kanuni ilikuwa tabia ya milele, haikufa,
haifi wala haitakufa. Kadiri ukinzani ulivyoweza kukusanya
nguvu juu ya utetezi ulikuwa katika kosa. Acha kwa hoja
hafifu na maneno mabaya, hata kwa hoja teule na maneno
bora katika lugha, kosa halikupambika. Kosa halikuwa na
nguvu wala uwezo mbele ya kweli. Lilikuwa dhaifu na chafu
siku zote. Bila ya kanuni maisha yalikuwa fujo na ghasia.
Katika fujo na ghasia mtu hakuishi vema.
   Nilimwunga m k o n o sasa msaidizi wangu wa mwisho kwa
kusema hivi:
      1      Sheikh Amri Abedi, ahsante mgosi,
            Kushikwa we na madadi, nilijua haikosi,
            N a mimi najitahidi kuombe kwa El-Kudusi;
               Msimbe na ibilisi takosaje kudarana?



                               98
                               Maisha Yangu na Baada ya Miaka Hamsini


             Tukipangana wawili; Kaskazi hata Kusi,
             Zije kwa Dhoruba kali ili kutupinga sisi,
             Twaweza kuzikabili pasipo na wasiwasi;
                 Msimbe na ibilisi takosaje kudarana?

             N a ivume Magharibi umande wa kivumbasi,
             Mashariki iwe tobi kwa tofani na weusi,
             Wote watalia, 'Habi!' toba yao mabilisi;
                 Msimbe na ibilisi takosaje kudarana?

             Siachi wanielewa, sitoki penye utesi,
             N a hawa ninawajua watainika vikosi,
             Haiwi haitakuwa, simba kukimbia fisi;
                 Msimbe na ibilisi takosaje kudarana?

             Kuwanakisi siachi, wanukusike nemsi,
             Nemsi zao sizichi kaa wasio na rasi,
             Viburi hawavifichi wapotovu wa kukisi;
                Msimbe na ibilisi takosaje kudarana?


       Watu katika ukinzani katika             Tanganyika
hawakuwazidi kwa wingi watu waliokuwa katika utetezi
mara nyingi tu, lakini hata baadhi ya watu wa Unguja na
Pemba walikuwa wenzi wa wakinzani. M a b w a n a A d a m
Moses Lewis na Suleman Salim walinishtaki kwa mkuu wa
Idhara ya Tanganyika juu ya neno a m b a l o walishindwa
kulithubutisha nilipowahoji.        B w a n a Ali K h a m i s i
aliyewaandama nilipomsaili alijibu:
   Barua yako tukufu ya Septemba 1958 nimeipata. Nasikitika
   sana kwa uharibifu uliotokea. Sikukusudia hivyo, lakini fahamu
   kuwamimi ni mmoja wa wanafunzi. Uwe radhi na wingi wa
   samahani.




                               99
Maisha Yangu na Baada ya Miaka Hamsini


   Sheikh Abedi aliandika mara ya pili sasa ili kuhakikisha
ushindi w a utetezi juu ya ukinzani kama hivi.

                    NDOA ARIDHI MLINZI


      1     N d o a pasipo wazazi kuridhi haiafiki,
            Si ndoa ni upuuzi, katu hatuisadiki;
            N a binti naye hawezi kuposwa kama hataki,
                 N d o a aridhi mlinzi; ndoa aridhie binti.

            J a m b o hali si tatizi, sheriani limesaki,
            Taratibu panda ngazi, utafika usichoki;
            Elimu kitu nyerezi kwa nguvu hainasiki,
                 N d o a aridhi mlinzi; ndoa aridhie binti.

            N a sasa jambo liwazi, mwakiri ndoa ni haki,
            N a ujane mwabarizi ni jambo halitakiki;
            Kawashendeni mwawaza, Shaabani kwa tahakiki,
               N d o a aridhi mlinzi; ndoa aridhie binti.

            Hodari kwa kiumbizi, kwa hoja hakamatiki,
            Kwa utungo ni mjuzi, fasihi na hatindiki;
            Kwa lafidhi hatatizi, hakopi na hudiriki,
               N d o a aridhi mlinzi; ndoa aridhie binti.

            Kushindwa hamkuwezi, nako hakuepukiki,
            Amekuvikeni ngozi na kilemba cha kaniki;
            M k o m e na uchokozi, mkitaka msitaki,
                N d o a aridhi mlinzi; ndoa aridhie binti.

            Ninyi hasa wachokozi ijapo hamwambiliki,
            Ila Shaaban maizi, mtu hapurukushiki;
            Ghafula kujenga zizi, kawatia hamtoki,
                N d o a aridhi mlinzi; ndoa aridhie binti.



                             100
                             Maisha Yangu na Baada ya Miaka Hamsini


            Sasa mkatika zizi, mwafungwa hamtoroki,
            M w a i m b a mithili kozi, kunasisha marafiki;
            Ndipo awafanye kazi, mtamani kihiliki,
                Ndoa aridhi mlinzi; ndoa aridhie binti.

      8     Mmenaswa jozi jozi, mtanaswa laki laki,
            Mliliane machozi na kuwekeana chuki;
            Mpende kuwa walozi, na Shaaban harogeki,
               Ndoa aridhi mlinzi; ndoa aridhie binti.

      9     N e n o jema haliozi, halifi halikauki,
            Kulipinza utahizi, uvie kimo na maki;
            Udumae uwe bozi, watu wasikushtuki,
                N d o a aridhi mlinzi; ndoa aridhie binti.

   Lahaula! H a t a watu waliokuwa hawajui kitu walithubutu
kunitaka shari na kutafuta anguko langu kwa mashtaka.
Kama jambo kama hili nisingalitendewa mimi mwenyewe,
ningalisita sana kuamini k w a m b a ilikuwa kweli.
Ningalidhani k w a m b a lilikuwa moja katika m a m b o
yaliyotokea katika ngano na hadithi tu.
   Kitu gani kilichoumua ukinzani huu? Ujinga, wivu au
husuda? Kama ilikuwa ujinga mtu lazima aseme kuwa ujinga
ni hatari, kama ilikuwa wivu mtu hana budi kusadiki kuwa
wivu ni kichaa, kama ilikuwa husuda mtu humpasa kukubali
kuwa husuda ni giza. Haya yote yalikuwa umaskini uliokuwa
katika moyo dhaifu wa m w a n a d a m u .
  M u m e ni mume ingawa gumegume ana sifa ya mtume;
  N a mke ni mke ingawa kikwekwe ana manufaa yake.




                            101
                  KUSTAAFU


   KAZI yangu katika serikali ilibarikiwa na mahamisho
mengi, lakini maendeleo yalikuwa machache. Nilihamishwa
idara baada ya idara, nikawa mshauri katika halmashauri
baada ya halmashauri katika cheo cha ukarani tu. Yamkini,
maendeleo yangu yalipotea kwa kuhesabiwa kuwa mshairi;
yamkini, nilishindwa kuingia katika mapendeleo ya wakuu
waliokuwa juu yangu.
   Iliponilazimu kuacha kazi katika mwaka wa 1959 rafiki
yangu mmoja mwema alinikumbuka akanitunukia kalamu
ya maagano. Alikuwa Mzungu. Halmashauri zilinisahau
nikabakiwa na kalamu niliyotunukiwa na ushairi wangu.
Ukumbusho gani mzuri, heshima gani kubwa, nishani gani
tukufu ilikuwa bora kwangu kuliko ushairi na kalamu ya
kuuandikia! Mbinu hufuata mwendo. M w e n d o niliopenda
kabisa katika maisha ulikuwa huu.


                       NAMSHUKURU


     1     N a m s h u k u r u Illahi, Mwenyezi mkamilifu,
           Kwa kuishi nikawahi, kazini kustaafu;
           Bado ningali sahihi, imara na mkunjufu,
               Alhamdulillahi namshukuru Latifu.




                            102
                    Maisha Yangu na Baada ya Miaka Hamsini


2   Ulimwengu wa rakadha, umejaa hitilafu,
    Sikuweza m a m b o kadha: karibu m a m b o elfu;
    Kanipa hii karadha, Bwana Mungu namsifu,
        Alhamdulillahi namshukuru Latifu.

3   Hili sikutazamia, kwamba litanisadifu,
    Bahati imenijia, kwa kupenda Mtukufu;
    Mfano kama ruia, Mungu hana upungufu,
        Alhamdulillahi namshukuru Latifu

    Mola neemaze nyingi, tabaka na maradufu,
    Kuliko wingi w a rangi, namnaze badilifu;
    Mashaka hayamsongi, kundi huligawa safu,
       Alhhamdulillahi namshukuru Latifu.

    Kazi za kuajiriwa, zina nyingi takilifu,
    Hazishizi kusimbuliwa, mtu hana ashrafu;
    Endapo kughilibiwa, tajiri hukukashifu,
       Alhamdulillahi namshukuru Latifu.

    Thelathini na mitatu, miaka ya usumbufu,
    Nimekula mtukufu, machungu ya kunikifu;
    Mazito maisha yetu, machache ya ushaufu,
       Alhamdulillahi namshukuru Latifu.

    Nusura kushika zani, roho nikaikalifu,
    Nikarudi mawazoni, kufuta moyo uchafu;
    Dunia ni kitu duni, ila kwa aliye dufu,
       Alhamdulillahi namshukuru Latifu.

    Karibu kutumbukia, dunia ponde la hofu,
    Wenye kupoteza njia, si lazima kuwa pofu;
    Mazingo huwazingia, hata watu adilifu,
       Alhamdulillahi namshukuru Latifu.



                    103
Maisha Yangu na Baada ya Miaka Hamsini


        9        N a m s h u k u r u Mwenyezi, himaya zake sufufu,
                 Hifadhi zake mapinzi, hupambaja uokofu;
                 Mzawa kufa kwa tanzi, baharini hawi mfu,
                      Alhamdulillahi namshukuru Latifu.

        10       Namshukuru Manani, mwenye uwezo arifu,
                 Hafi maji baharini, mzawa kufa kwa sefu;
                 M a m b o yake yana fani, kila akiyasarifu,
                     Alhadulillahi namshukuru Latifu.

        11      La majazi hupungua, ladha ikawa kakafu,
                Patupu huweza jaa, na bora huwa dhaifu;
                Bahari inabamvua, na pengine maji mafu,
                    Alhamdulillahi namshukuru Latifu.

        12      Pambo letu la dunia, kifupi kuwa kirefu,
                Usiku humeza jua, kibaya huwa nadhifu;
                Tunacheza kama pia, ndani ya mabadilifu,
                    Alhamdulillahi namshukuru Latifu.


    Miezi michache baada ya kustaafu nililetewa madai ya
nauli iliyotumika kwa idhini ya Mudir wa Idara katika sa-
fari wakati wa likizo langu. Sheria fulani iliruhusu gharama
hiyo, kwa kipengee fulani sheria hiyo hiyo ilizuia matumizi
ya gharama hiyo ila kwa mtu aliyerudi kazini na aliyekwenda
k w a o . S i k u r u d i k a z i n i . K w a hivi, m a p e n d e l e o y o t e
niliyostahili yalipotezwa na kustaafu kama kwamba ilikuwa
kosa, na ziara yangu ya hapa katika Tanganyika ilikuwa si
kwetu kama k w a m b a nilikwenda Uingereza au Bara Hindi!




                                     104
                                   6

                           MSUSO


     AFRIKA Mashariki, kama si ulimwengu wote, ilikuwa
katika mageuzo makubwa kwa siasa. Tarehe mpya ilikuwa
i n a p a m b a z u k a mbele ya upeo wa m a c h o ya w a t u wote.
N g u r u m o ya madai ya haki za binadamu zilitingisha mioyo
ya watu wa kila namna; na ukelele wa uhuru ulikuwa katika
kila pembe ya nchi: Uganda, Kenya, Zanzibar, Tanganyika
na kila pahali katika Afrika.
   Hali hii hii ilikuwa katika kila mahamia ya serikali ngeni
katika ulimwengu. Viongozi na wafuasi walikuwa imara
namna moja. Tawala na serikali za kigeni katika mahamia
mbalimbali zilikuwa zinajikunja, lakini polepole, katika kome
zake kama koa ili kutoa nafasi ya kutosha ya maendeleo
kwa wenyeji, isipokuwa serikali ya Afrika Kusini.
    Katika Afrika Kusini, haki za wananchi zilikuwa si kitu
a m b a c h o kilijulikana kikajaliwa. Usawa ulikuwa n d o t o
iliyokuwa haina maana, na uhuru w a o haukuwa na nafasi
hata ya unywele. Masikio yalizibwa makusudi yasisikie, na
macho yalifumbwa ili yasione wajibu w a haki yo yote ya
mwananchi. M t u ye yote aliyekuwa si mweupe katika Afrika
Kusini h a k u w a na ustahili, t h a m a n i w a l a h e s h i m a ya
u a n a d a m u . Aliweza k u t e n d e w a ukatili w o w o t e a m b a o
haukuwezekana kujaribiwa hata kwa mnyama wa porini bila
ya lawama katika nchi nyingine za ulimwengu.



                                  105
Maisha Yangu na Baada ya Miaka Hamsini


      Ukatili uliotendwa kwa wenyeji h u k o ulikuwa
hauvumiliki. Uliyeyusha h u r u m a katika gogo na jiwe na
chuma kigumu. Ulikamua kite hata katika kitu cho chote
k i l i c h o k u w a k i k a v u , u k a l i z a m a c h o z i w a n a u m e na
wanawake. M o y o yabisi ulilegea na uliokuwa baridi ulikuwa
moto; moyo wa pua uliyeyuka na uliokuwa moto ulizizima
kwa huzuni. Watu katika nchi zote, na katika mataifa yote
ya ulimwengu, w a l i k u w a katika wasiwasi na masikitiko
makubwa.
   Wajibu wa watu katika maisha ni kuwiana hisani, usawa,
adabu, heshima na mapenzi. Kwa kiungo hiki cha johari ya
kuwiana watu mbalimbali waliweza kupatana na kuungana
katika urafiki b o r a . K a t i k a Afrika Kusini wajibu huu
ulimezwa na ubaguzi wa kutisha. Watu waliwiana chuki,
kisasi na m a k a m i o . Pumzi ya kila m m o j a ilijaa hofu,
kutoridhika na manung'uniko, sumu juu ya sumu.
    M a i s h a ya u b a g u z i , c h u k i , m a s h t a k a , d h u l u m a ,
mahamisho na uuaji yalizunguka yakanyemelea maisha ya
w a t u w a l i o k u w a h a w a n a h i m a y a , utetezi wala kimbilio
katika sheria za nchi. Kwa hali hii mioyo ya watazamaji
katika dunia ilibadilika. Katika mwaka wa 1960 Serikali ya
Tanganyika ilitangaza msuso juu ya biashara na bidhaa zote
za Afrika Kusini, mpaka tabia yake itapokuwa imebadilika
kuwa njema na ya amani kwa watu wa rangi zote.
   Tanganyika ilijua ilikuwa inafanya nini kwa tendo hili.
Lilikuwa si tendo jepesi bali lililazimu kutendwa. Ilielewa
kuwa Serikali ya Afrika Kusini lazima itasimamisha ukaidi
wa nguvu na wa ushupavu ili kusetiri nyuso za viongozi wake.
Ilifahamu k w a m b a h a s a r a nyingi na k u b w a zilipasa
kuvumiliwa. Ilitambua pia kuwa siku za shaka, miezi ya
shida, na miaka kadha wa kadha ya matata ilikuwa mbele
yake. Ilikuwa inajitolea sadaka katika jambo muhimu la



                                     106
                                    Maisha Yangu na Baada ya Miaka Hamsini


kuondoa aibu ya ubaguzi iliyosaliti w a n a d a m u katika chuki,
na iliyowapokonya mapenzi na amani yao.
    M s u s o h u u u l i k a m a t a w a t u w a b i a s h a r a k a t i ya
Tanganyika na Afrika Kusini kwa nguvu katika wavu wake.
Mali na faida zao zilikuwa katika hatari. Mimi sikuwa na
biashara ya maana; nilikuwa na haki na faida fulani kidogo
zilizonistahili na zilizonihusu kwa kazi yangu moja
iliyopigishwa chapa na M a d a r a s a Kuu ya Witwatersrand
katika dhoruba hii ya siasa. M t u hawezi kuhisi vema hasara
za kuvunjikiwa au kuharibikiwa katika bahari iliyoumka
k w a d h o r u b a k a m a h a n a c h o m b o , mali a u m t u w a k e
baharini.
    Walakini, ikiwa chango ndogo kama ilivyokuwa yangu
mimi ya sadaka, ilisaidia kupatikana kwa ufanifu wa uhuru
na amani kwa watu katika Afrika Kusini, hasara hii ilikuwa
si kubwa ilinganishwapo na furaha ya ushindi uliotazamiwa
kuja kwa watu mwisho; ushindi uliokuwa si wa mweupe,
mwekundu wala mweusi, lakini uliokuwa wa wote; na fahari
ya kila taifa katika dunia. Nilikuwa ninasaidia kununua au
kukomboa utukufu wa m w a n a d a m u kwa chango ndogo sana
ya sadaka.




                                    107
                                       7

                      UPIGISHAJI                  CHAPA


    MWANA mtenda kulala na njaa kupenda. Ghairi ya onyo
lo lote niliweza kuona mwenyewe kuwa upigishaji chapa
ulikuwa kazi ngumu. Ilitaka rasilmali, ilitaradhia itibari,
ilihitaji ujasiri. Nilikuwa na ujasiri m k u b w a sana kuliko
nilivyokuwa na fedha na itibari. Walakini, ingawaje hivi
nilikuwa mwana mtenda katika wajibu wa ujasiri wa kutafuta
riziki hata katika hatari ya kushindwa. Nilistaafu na akiba
iliyokuwa haitoshi k w a maisha yangu yaliyobakia. Kwa
kuridhisha haja zangu za maisha, ilinipasa kufanya kazi
nyingine.
   Nusu ya usitawi wetu ulikuja kwa sadaka ya kazi, miliki
na maisha yetu wenyewe. Kwa hivi, nilichukua nusu ya konzi
ya fedha iliyokuwa kati yangu na njaa, au hasa, iliyokuwa
kati ya ahali yangu yote na njaa nikaitumbukiza katika bahari
ya upigishaji chapa. Baadhi ya watu husema kuwa sadaka
namna hii ilikuwa ghali mno. Ilikuwa ghali m n o kungojea
pesa ya mwisho kumalizika, au kuwahi kufanya maandao
yao wa wakati ujao?
    Kurasa zilizotangulia zimeashiri katika pahali fulani kuwa
makala yangu ya awali ilikataliwa na wapiga chapa baada
ya mapatano na malipo yao. Tendo hili lisingalikuwa ajabu
k a m a l i l i t e n d w a na w a p i g a c h a p a k a t i k a nchi n g e n i .
Lilitendwa na wapiga chapa katika nchi ya Tanganyika



                                      108
                                  Maisha Yangu na Baada ya Miaka Hamsini


wakati ilipokuwa katika shida ya kazi na mali, katika uchache
wa vyuo na vitabu, katika njaa ya masomo na ustaarabu, na
katika kiu ya maendeleo na elimu!
   M t u hawezi kuhesabiwa kuwa jeuri au mtovu wa adabu,
fedhuli au harabu akiuliza kuwa kiwanda cha chapa cha
Tanganyika kilikuwa na ari gani ya k u k a t a a wajibu w a
kusitawisha Tanganyika yenyewe. Ilikuwa si ajaizi kwa mtu
awaye yote wa ari ya kiungwana kukataa kazi ya maendeleo
ya nchi yake kama alilipwa ilivyopasa.
    M k u u wa kiwanda cha chapa cha pili nilipokutana naye
alibubujika chemchemi ya udhuru, mto wa vipengee na furiko
la matisho. Aliniuliza kama nilijua Halmashauri ya Vitabu
ya Afrika Mashariki, na kwa nini sikupeleka makala zangu
h u k o ; k a m a nilifahamu k u w a upigishaji c h a p a ulihitaji
gharama; kama nilielewa kuwa ilikuwa kazi ya hatari na
hasara?
   Bubujiko lake zuri halikukoma mpaka pumzi ilipompaa.
Haikosi, alikuwa mtu aliyezoea kunena katika wadhifa wa
uhatibu, au uanasheria au Majilis Tashrii. Hakuponyokwa
na neno hata moja lililoonyesha kuwa iliweza kuwa kazi ya
faida na manufaa katika nchi vile vile. Karibu angalitangua
kabisa dhamiri ya jaribu langu kama nilikuwa si mtu w a
mazoea ya uthabiti na kujitegemea.
    Katika kiwanda cha chapa cha tatu katika Tanganyika
nilipokewa, lakini konzi yote ya fedha niliyokuwa nayo
ilitakiwa. S i k u t h u b u t u kuiza kulipa ilivyotakiwa k w a
kuchelea kwamba isijekuwa wapiga chapa wote katika nchi
walikata shauri katika njama la kukataa kupokea kazi zangu.
Kwa msaada wa rafiki yangu Maungu, kiwanda cha chapa
kingine k a t i k a Kenya kilinifungulia m l a n g o k i k a k u b a l i
kuchukua kazi yangu ya pili sasa. Dhiki ya upigishaji chapa
iliniepuka. Taabu ya fedha na m w a m a n a ilikuwa b a d o
inanibana sana.


                                  109
Maisha Yangu na Baada ya Miaka Hamsini


    Katika Julai 1960 dula langu lilifunguliwa. Bidhaa zake
zilikuwa chache, yaani, nakala za kitabu kilichopigwa chapa
T a n g a n y i k a , na b a a d a y e k i d o g o , n a k a l a za k i t a b u
kilichopigwa chapa Kenya zilipatikana dukani. Biashara
ilisinzia, lakini haikuzimika. W a t u w a l i o k u w a hawajui
kusoma walikuwa wengi; na wachache waliojua kusoma
walikuwa hawana desturi ya kudurusi wala kutalii baaada
ya kutoka chuoni. Walikuwa katika tarehe ya ujinga wa
kujua kuwa mazoea ya kusoma yalikamilisha utu wetu katika
dunia. H a w a k u w a na fahamu k w a m b a katika vitabu ndimo
ghala za utamaduni na elimu zilimopatikana.
   J a m b o moja lilitokea kuwa muhimu na kupendeza sana
kwangu. Watu hawa hawa waliojikokota katika kununua
na kusoma walishukuru walipopewa bure vitabu. Shukrani
yao ilitosha kunifurahisha k w a kuona k u w a nilikuwa na
namna fulani ya chango ya kufaa kutoa kwa watu iliyotokana
na uwezo niliopata kwa Mungu. Naishiliza sura hii kama
nilivyoianza kuwa mwana mtenda kulala na njaa kupenda.




                                     110
                             o

                    MATUKIO


   MAISHA yangu yalitokea kuwa katika tarehe ya matukio
mengi m a k u u ya historia ya u l i m w e n g u , ingawa mimi
mwenyewe sikujipambanua na tukio hata moja m u h i m u .
Kurasa zilizotangulia zimekusanya pamoja m a m b o madogo
yaliyonitokea mimi mwenyewe tu. Kwa kuwa matukio hayo
yalikuwa hasa katika wakati wangu, naona haitakuwa sivyo
nikijichovya kidogo ndani yake na kujaribu kuyakumbuka,
kuyaokota na kuyapanga vema katika orodha ya kusomeka
katika sura hii.
   Uzazi wangu ulikuwa katika 1909. Wakati huo nchi ya
Tanganyika ilikuwa mahamia ya Jerumani katika ufalme wa
Kaisari William wa II. Nilikuwa katika utoto bado, mahamia
hii ilipoingia katika m i k o n o ya Kiingereza. Hili lilikuwa
baada ya Vita Kuu ya I, iliyokuwa katika 1914 hata 1918
katika dola ya Mfalme George w a V.
   Kwa ajabu kubwa Ujerumani ilifufuka katika pigo zito
ikawa taifa tena chini ya uongozi wa Serikali ya Imla ya Hitler,
na katika 1939 Tanganyika, pamoja na nchi nyingine za
ulimwengu, ilikuwa katika Vita Kuu ya II, wakati w a Mfalme
George wa VI. Katika wakati huu nilikuwa mtu mzima na
hamsini zangu katika maisha, nikawahi hata kuandika utenzi
juu ya vita hii yote. Ushindi wa vita yenyewe ulikuwa juu ya
Jerumani mara ya pili.



                              Ill
 Maisha Yangu na Baada ya Miaka Hamsini


     Walakini, wakati uliofuata ushindi huu ulikuwa wa shwari
sana. Ulikuwa na amani iliyoandamwa nyuma na tofani
kubwa la siasa. Tuhuma, bughudha na manung'uniko yalienea
k a r i b u k a t i k a kila p a h a l i k a t i k a d u n i a . M i o y o ya
w a t u ilisongwa m n o na m t i b u k o wa kutoridhika, chuki,
ubaguzi na uchungu. Hewa yote ya ulimwengu ilinguruma
kwa radi ya madai ya haki na kuhidi. Kadiri ulivyoweza
kuwa mwema au adili; mpole au maridhia, utawala wa kigeni
ulionekana k u w a h a u k u t o s h a kwa ajili ya maendeleo na
usitawi wa wenyeji katika nchi.
    Kumbwewe        ilivyochaguliwa        kusukuma       madai
yalikotakiwa kufika ilikuwa neno la silabi tatu: u-hu-ru.
Neno hili la desturi kwa watu lilikuwa na nguvu kama neno
maalum takatifu lililoishi milele; neno hili fupi katika lugha
lilikuwa na mwongozo mkubwa na imara katika roho, kwa
watu, makabila, mataifa, nchi na ulimwengu wenyewe. Kila
lilipotajwa liliambukiza raia na serikali, kila liliponong'onwa
lilivuta umoja na vyama, kila lilipotamkwa lillikutanisha
mikutano na halmashauri, na kila lilipojadiliwa lilishawishi
mahakama na sheria kwa ufanifu bora. Lilikuwa neno la
nguvu ya ajabu katika siasa ya karne hii. Lilikuwa pumzi na
maisha ya siasa yenyewe.
    Sheria kadha wa kadha zilitungwa, sheria kadha wa kadha
zilitanguka; m a p a t a n o mbalimbali yalifikiwa, m a p a t a n o
mbalimbali yalibatilika; mikataba mingi ilitiwa muhuri wa
ikibali, mikataba mingi ilifutwa kwa dhoruba moja; ahadi
baada ya ahadi ziliwekwa, ahadi baada ya ahadi zilivunjika.
Neno lililoshikiliwa na watu lilikuwa moja tu uhuru. Uhuru
katika nuru ya mchana na katika giza la usiku. Uhuru katika
wakati wote, na katika mazungumzo yote ya watu.
  Nani alikuwa w a kulaumiwa kwa uzushi huu? Viongozi
hawakuweza kulaumiwa kwa sababu wafuasi waliwakubali


                                   112
                                   Maisha Yangu na Baada ya Miaka Hamsini


kwa hairi. Ulikuwa uzushi wa uongo na fitina? Ulikuwa si
uzushi wa uongo wala fitina. Dunia ilikuwa haijaona bado
ufuasi imara na wa hiari kama huu zamani. Umoja huu
mkubwa wa viongozi na wafuasi uliweza kutingisha, kama
ulivyopenda, jabali lo lote lililokuwa mbele yake kwa madai
yake ya kistaarabu ya haki za wanadamu.
   Tanganyika ilikuwa katika enzi ya Malkia Elizabeth sasa.
M a d a i yake yalikuwa sawa na m a t a r a d h i o ya m a h a m i a
nyingine zilizokuwa chini ya utawala wa Kiingereza; na kama
mahamia hizo haikufanya ajizi ya kuweka mataradhio yake
ya halali katika njia njema. Katika Septemba 1960 madai
ya Tanu yalikubaliwa kwa ushindi mkubwa wa viti katika
Makilis Tashrii ikapata Serikali ya Madaraka.
   Furaha ya tukio hili ilikwenda ndani ya keto za mioyo ya
wenyeji waliozuka katika uhuru baada ya kutawaliwa na
serikali mbalimbali ngeni kwa kupokezana utawala kama
k w a m b a ilikuwa haki ya urithi wa asili y a o k w a m u d a
uliokuwa karibu karne nzima; na Uingereza ambayo ilikuwa
kimbilio la salama la kanuni na uhuru, ingawaje ililaumiwa
mara kwa mara pengine, ilishiriki katika heshima na fahari
ya mwongozo, ujenzi na malezi ya nchi na watu wake katika
usitawi huu wa kuajabiwa katika historia ya ulimwengu.
Waziri M k u u w a k w a n z a k a t i k a T a n g a n y i k a a l i k u w a
Mheshimiwa Julius K. Nyerere.
   Baadhi moja ya watu ilikuwa na yakini kuwa mabadiliko
haya yalihimizwa kuja na mgawo mbaya wa mapato, faida,
mapendeleo na madaraka kati ya watu katika nchi. Baadhi
ya pili ilikuwa na hakika ya mabadiliko yenyewe kutokea,
kwa hali iwayo yote, kwa sababu ilikuwa tarehe ya majilio
ya mabadiliko katika ulimwengu wote. Tutazama kila hizi.
Kila ni kweli zaidi ya moja juu ya kitu au jambo.
   Kama kila ya kwanza ndiyo iliyokuwa na nguvu, basi ni
 dhahiri k w a m b a matumizi mabaya yaliita yakakaribisha


                                    113
Maisha Yangu na Baada ya Miaka Hamsini


mabadiliko ya ghafula na haraka kusahihisha makosa na
kufariji misiba. Kama kila ya pili ndiyo iliyokuwa muhimu,
hapana shaka, kwamba majilio ya mabadiliko haya yalikuwa
katika utaratibu na mwendo uliojulikana na uliotazamiwa
na ulioongozwa na sheria kutokea kwa amani siku moja.
      KIELELEZO       CHA MSAMIATI         KIABJADI

abadan:                  kamwe, hata chembe
adesi:                   aina ya dengu ndogo nyekundu
adha:                    udhia, jambo la karaha au maudhi
ahali:                   ndugu, jamaa
ajihi:                   onana ana kwa ana
alinipa mlahaka mwema:   alinipokea vizuri
andika kwa mjazo:        kuandika kusikokuwa mashairi, sura
                         hiiimeandikwa kwa mjazo
angika:                  tundika, weka juu
asaa itakufaa:           huenda itakufaa (wakati wa dhiki)
ashrafu:                 mbora, adhimu, mtukufu
atakaye shata na uto wa faida: atakaye vyote, tangu machicha
                         hata tui lenyewe.
athama:                  ufisadi, ufasiki
aula:                    bora, wajibu
baadhi mnadhukura:       wengine wenu mnafikiri
baba na mama wataka taadhima: wanastahili kufanyiwa fahari
                         kubwa, na kuheshimiwa sana
baghala:                 nyumbu
bahari iliyoumka:        bahari iliyochafuka kwa mawimbi
                         makali na dhoruba
batili:                  kitu kisichofaa, haramu
buraha:                  ridhaa, amani
burahia:                 ridhia
chaza:                   aina ya konokono wadogo wa pwami.
chukuliwa kibubusa:      bila kutambua wapi unapelekwa,
                         kuchukuliwa kama kipofu
chuta:                   lofa, mtu hohehahe
desturi ya kudurusi:     tabia ya kusoma tena kwa mara
                         nyingine
dhalili:                 duni, chache au kidogo
dhalilisha:              dunisha, toa thamani
dudumika:                choma kwa nguvu
fadhila/fadhili:         hisani, wema, malipo



                            115
Maisha Yangu na Baada ya Miaka Hamsini


fanya tashititi:      tia chonjo, chochea
fanya zohali:         kujitia uvivu hatimaye kuacha
                      kulitenda jambo
fanyia hasama:        wekea uadui, chuki kuu
farakana:             achana, kukosana, tengana
fawaishi:             fahari, makuu
fedhuli:              jeuri, kiburi
fuma:                 choma kama mshale
fususi:               mzo, nyingi na ya aina mbalimbali
ghaidhi:              hasira, ghadhabu, uchungu wa moyo
ghibu:                kwa fahamu, kwa moyo
ghiliba:              udanganyifu, ulaghai
ghilibu:              danganya
ghururi:              shughuli za udanganyifu ajitiazo mtu
                      kuwa nazo
gumegume:             jitu la ovyo ovyo
habi\:                hamadi!
hadaa:                uongo, udanganyifu
halambe halambe:      mvutano
halambe:              neno la kuwapa nguvu wavutaji wa
                      kitu kizito.
ha las a:             timamu, timilifu
harabu:               haribifu, chafuzi
hasama:               chuki, uadui
hash a lilah:         sio kamwe; hata kidogo; sivyo kabisa
hasha:                sio, la
hasimu:               chukia, kasirikia na kuwekea
                      kinyongo
hasiri:               dhuru, patia mateso
hata mbingu humshufu: hata mbingu humpamba wema na
                      urafiki kwa wema na usahibu
hatibu:               mtu atoaye hutuba hasa msikitini
hazin:                mtunza hazina, mweka fedha
heba:                 penzi
himidi:               tegemeo, nguzo
himili:               stahmili, vumilia



                             16
                             Maisha Yangu na Baada ya Miaka Hamsini


hirimu:                 marika, makamo
hisi:                   dhana, ono, tambuo
huamwa:                 hunyonywa, kama wafanyavyo watoto
                        wachanga
huba:                   pendo
hulu:                   acha, koma
huri/huria:             kuwa huru
ijara/ujira:            lipo, mshahara
ikibali/kibali:         ukubalifu, idhini
inabatilisha sudi:      inaondoa baraka
itibari:                uaminifu
izara:                  kashifa
jaha:                   sudi, baraka, neema
jakamoyo:               jambo lichomalo sana moyo
jalidi:                 shambulia, subu kwa maneno makali
jamali/jamili:          uzuri wa sura, uso wa kuvutia
jambo lilibatilishwa:   jambo lililokatazwa au zuiliwa
                        lisifanywe.
jambo takilifu:         gumu na lenye uzito mwingi
janga:                  balaa, ugomvi
janibu:                 kitongoji, kijiji
jaza:                   zawadi, tunza, hidaya
jaziba:                 mori, madadi, mchemko wa moyo ili
                        kuingia katika ngoma, au makumbano
jitimai:                huzuni, majonzi
kabidhi wasii:          aliyekabidhiwa wasia wa marehemu
kabuli/kubuli:           baraka, neema
kadha:                  fidia ya deni wajibu; sala ya faradhi ni
                        lazima ifanyiwe kadha
kafara:                 dawa, kago, uganga
kago:                   dawa
kakafu:                 ukavukavu wa kitu kibichi ufanyao
                         meno kukauka na na kushindwa
                         kutafuna
kani:                    ubishi, ung'ang'anizi
karadha:                 deni



                             117
Maisha Yangu na Baada ya Miaka Hamsini


katika kupima na kuhidi: kupima na kuweka wazi
kidhi:                   lipa deni la wajibu
kifunguamimba:           mtoto wa kwanza
kikuba:                  ua livaliwalo shingoni, hutungwa kwa
                         ufundi sana halafu huvaliwa shingoni
kikwekwe:                kilichokondeana, kijitu kidogo dogo
kinza:                   pinga
kipini:                  kipambo cha puani cha wanawake;
                         kipini huvaliwa juu ya pua, kishaufu
                         huvaliwa kwenye uti ulio kati ya
                         tundu mbili za pua
kipuli:                  kipambo cha masikioni cha
                         wanawake, herini
Kirama:                  malaika aandikaye thawabu na
                         dhambi za wanadamu
kitakilifu:              madhila, maudhi ambayo yabidi
                         kuvumiliwa kwa shingo upande
kitindamimba:            mtoto wa mwisho
kiuyelkiu yake:          haja ya maji
kome:                    kombe zilizojifunga
kozi:                    aina ya ndege
kuanialkuwania:          fanya bidii ili kupata kitu
kubeli:                  muungwana, mtu mwenye sifa bora
kubibirishana:           kuziniana ovyo bila ndoa
kudarana:                kushirikiana, kuwa katika shauri moja
kudhibiti:               hifadhi barabara, fahamu vema
ku-dhiki:                kutia mateso
kudoda:                  kupooza, kukosa ladha
kudunisha:               fanya si kitu, toa thamani
kudurusi:                kusoma mara kwa mara
kufyoa:                  nywea, fuwaa
kughumiwa:               kutiwa maanani, kujaliwa
kuhibu:                  kupenda
kuhiliki:                kuangamia, kuteketea
kuhizi:                  kufedhehi,  tia aibu
kuishi kwa raha na buraha: kuishi kwa raha tele na kuridhiana
kuiza:                   kukataa


                             118
                              Maisha Yangu na Baada ya Miaka Hamsini


kujamili:                 kupenda, ona zuri
kujibarh                  kujilinda, epuka
kujigamba:                kujisifu, kujitapa
kujikunja katika kome:    kujifungua taratibu kama mdudu
                          aliyemo katika kome
kujiona goya:             kujiona kuwa na afya na uzima
kujitanibu:               kujitenga, kuwa mbali na
kukidhibu:                sema uongo
kulabu:                   mikono ya saa
kulipinza utahizi:        kulipinga utajitia aibu, utajitia
                          fedheha.
kumbwewe:                 kamba iliyosokotwa maalum kutupia
                          mawe mashambani wakati wa kuamia
                          ndege
kumhimidi Mungu:          kumtegemea Mungu kwa uwezo wake
kumnasibu:                kuteua nasaba, tambua wa asili gani.
kunukusika:               kuwa na nuksi
kunusi:                   nuksi, mkosi
kupambaja uokofu:         kuambatisha, kutia pamoja uokovu.
kupatwa jaziba:           kupandwa mori
kupotoka:                 kukosa
kurakibu:                 kutunga, kuandika
kuratibu:                 kupanga, tia katika taratibu
kusaburi:                 kusubiri, kungoja.
kusilimisha:              tia katika Uisilamu
kustaafu:                 acha kazi kwa mapumziko baada ya
                          kufikia umri wa kuacha kazi
kusuru:                   jitahidi kutenda lau kuna ugumu
kususurika:               tangatanga
kutaghadhabu:             kughadhibisha, pandisha hamaki
kutahiniwa na dakitari:   kupimwa na dakitari
kutalii:                  kujielimisha zaidi
kutaradhia:               kuomba mashauri
kutawishwa:               tiwa ndani ili kulindwa na machafu
kutetesha:                kuteteresha, kuvunjisha imani au
                          maafikiano
kututa:                   kuenda haraka, piga haraka haraka


                              119
Maisha Yangu na Baada ya Miaka Hamsini


kuungama:                kukubali, kukiri
kuwa katika njama:       kula njama, mapatano
kuwiana:                 kulipana, kufadhiliana
kuzaa bila tohara:       bila ya kufunga ndoa; kwa njia isiyo
                         halali
kuzuia kwa jino na ukucha: kuzuia kwa bidii zote
kwa baba zao hutura:     kwa baba zao hawatambulikani
kwenda yosi:             kimbia kwa huzuni
laiki:                   astahilie
madahala:                mabishano, majadiliano
madhila:                 mashaka, mateso
madhila:                 mateso
mahamia:                 tawala, dola
mahari ghibu:            mahari ya kauli inayokubaliwa mbele
                         ya kadhi ingawa haijatolewa.
mahatibu wema:           mabingwa wa kusema hadharani
mahluki:                 viumbe vilivyoumbwa na Mungu
maisha ya fawaishi:      maisha ya fahari, kujiona, jiona wewe
                         ndio bora
maji ya rombo:           jasho lenye harufu mbaya
Majilis Tashrii:         baraza la kutunga sheria
Majilis:                 baraza
makeke:                  machachari, visa vya maudhi
maneno ya kiada:         maneno yaliyochaguliwa kwa
                         uangalifu kabla ya kusemwa.
mash arifu:              wajukuu wa Mtume Mohamed ni
                         wabora
masilahi:                maafikiano, mapatano
masurufu:                malipo, ujira
mataradhio:              madai
matilabu/matilaba:       manufaa, faida
matowashi:               watu ambao majogoo hayapandi
                         mitungi
mbembe:                  mwongo
mdaku:                   salata, mdakiadakia maneno au
                         mambo
mfaraka:                 mtengano


                             120
                            Maisha Yangu na Baada ya Miaka Hamsini


mhimili:                nguzo, mwamba
mirathi:                mambo ya urithi
mkuku ng'ombe:          kwa nguvu kama vile aangushwavyo
                        ng'ombe ili achinjwe
mkukumkuku:             bila hiari, kwa nguvu, taka usitake
mlahaka:                mapokezi
moyo ukanilemea:        ukawa mzito kwa huzuni
moyo ututao sana:       udundao haraka haraka
moyo wa pua:            moyo mgumu
msalata:                mtu mwenye tabia ya
                        kuchocheachochea mambo yawe moto
msambweni:              kilingeni, uwanjani
msharifu:               mtu bora, mbora
msidhani mahuluti:      msifikiri nimechanganya asili,chotara
msimbe:                 mjane, kapera
msungo:                 mtu asiyechezwa unyago, asiyefundwa
mtashi:                 mtakaji, mtu atakaye
mtawa:                  mtu anayejilinda na machafu
mtibuko:                mchafuko, mvurugiko
mtini:                  mshamba, mgeni wa mambo
                        mtu aliyestahabu kweli: aliyependelea
                        kweli zaidi ya uongo
mtu dhalili:            mnyonge, maskini
mtu mbea:               asemaye ya uongo, yasiyotokea
mtu na hamsini zangu:   na shughuli zangu, najikamilishia-
                        mahitaji yangu
mtumba:                 furushi, mzigo
muhibu:                 mpenzi
mui:                    ovu, baya
muktasi:                maalum, mahsusi na bora
Mungu hutia kabuli:     Mungu hupokea kwa baraka Nyingi
mwamale:                inadi, dharau
mwandani:               bibiye, mwali
mzizimo:                mchonyoto wa baridi maungoni
nakama:                 daawa, deni lifanywalo na mtu kama
                        aliyekopesha kumbe ni ahadi tu.
nasabalnasabu:          kabila, ukoo, jadi


                            121
Maisha Yangu na Baada ya Miaka Hamsini


nazaa:                       matusi, maneno ya kiburi
ndani ya keto za mioyo:      ndani kabisa ya mioyo
ndege huri:                  walio huru
nikahi/nikaha:               ndoa, ufungaji ndoa
nongo:                       uchafu
nuksani:                     uovu, ubaya
nunu:                        bibiye
nususi:                      nusura, usalama, uhifadhi
nyaraka:                     barua
nyumba utaihatibu:           utaiharibu, utaivurugavuruga
pambo lenye widadi:          pambo lenye kupendeka
pua:                        gumu
punda wa dobi:              mtumishi au mtumwa
rakadha:                    haraka haraka, pilika pilika
rombo:                      shombo
ruia:                       ndoto
saburi/subira:              hali ya kusubiri
sahali:                     uwepesi wa mambo, urahisi
saliti mtu:                 gombanisha, fitini watu, hasa
                            waliokuwa wakipatana
sariama:                    chotara, mahuluti
Serikali ya Imla:           ya kidikteta
shamba lile yabisi:         halina rutuba, limechakaa sana
shata na uto:               machicha na tui
shinda:                     nusu, pungufu
si shei:                    si ajabu
sihi:                       omba, bembeleza, taka radhi
siku za feli:               siku zenye huzuni na makiwa
sikuwa na kago juu ya: kutokuwa na hila wala njia
simbuliwa:                  susuikwa, simangwa
similiki hata rehe ya fulusi: sina hata senti moja, lofa kabisa.
sitakuwa laizeki:           sitakuwa mpumbavu
so: sio                     (kifupisho chake cha kishairi)
soma ghibu:                 soma bila kitabu
stahabu:                    pendelea zaidi ya
stash ah ada:               ushahidi, hati ya kutambulisha sifa au
                            hati ya kitu


                               122
                        Maisha Yangu na Baada ya Miaka Hamsini


sudi:               baraka
sukasuka:           tikisika
suluhu:             amani, patanisho
susuri:             uhamisho, tangishwa
taabu hazihasiri:   taabu hazimuumizi mtu
taadhima:           heshima, fahari
tahiniwa:           pewa mtihani
tama:               sawasawa, timilifu
tamthili:           mithili, kama, mfano wa
tanabahi:           zinduka, baini, tambua
tangua:             vunja, tenga, farakanisha
tanuka:             kanusha, pinga
tarakibu:           utungo
tarika:             fungu, kundi (genge)
tasbihi:            shanga zilizotungwa pamoja kwa ajili
                    ya ibada, rozari
tashititi:          chonjo, gombanisha watu
tauni:              maradhi yaeneayo haraka na
                    kuteketeza watu
Tawasufi:           maandiko ya sifa za mtu au kitu
tete:               ovu, baya
theneni:            la pili
tia tohara:          suna, hasa ya kutahiri
tibua:               chafua, vuruga
tobi:               jaa tele
togo:               hadhi, heshima
tohara:              suna, halali
tononoka:            pata hali nzuri ya maungo, nona,
                     kunawiri
topea:               zidia, tia uzito katika moyo, au
                     maungoni
tuhuma:              shaka, wasiwasi
tuhumiwa:            dhaniwa, kisiwa, tiliwa shaka
uchuro:              kioja
ufasiki:             uzinzi, usherati, ufisadi
ufuke:               ufukara (kifupisho chake cha kishairi)
ujane umedodoka:     umepooza


                         123
Maisha Yangu na Baada ya Miaka Hamsini


ujanelukapera:         hali ya kuwa bila mke au mume
ukinzani:              upinzani, ushindani
ukiwa:                 huzuni, unyonge, udhaifu.
ukuba:                 nuksi, balaa
ulikamua kite:         ulikifanya kitu kutokwa utomvu au
                       maji kwalazima.
ulimwengu wa rakadha: dunia yenye shughuli mbalimbali
                       zinazotaka matimizo ya haraka.
umka:                  panda juu, kuwa na mchafuko
unakirihi:             tia karaha, udhi
upeke ni jambo tule:   kukaa peke ni jambo la huzuni
usalata:               uchochezi
ushaufu:               fahari na ukuu
utasa:                 hali ya kutozaa, ugumba
utawa:                 hali ya kujilinda na mambo machafu
wadhifa:               hali, daraja
Wahabu:                Mola
wajihiana uso kwa uso: kukutana macho kwa macho
walozi:                wachawi
wamehinikiza:          wameenea, wametapakaa
wamkidhibu Wahabu:     unamwudhi Mungu kwa kusema
                       uongo
washtiri:              wanunuzi, wazabuni kitu
wema hawatahulu:       watu wema hawataacha
wenye nuhusi:          watu maskini
weweseka:              sema kwa taabu kama vile mtu aliye
                       usingizini.
ya dahari hii yetu:    ya zama zetu, ya siku zetu
yabisi:                kavu, isiyo na chembe ya unyevu
ziaka:                 ala ya mshale
zinza:                 tangiza, subiri mbele
zogo:                  kelele, fujo
zohali:                uvivu, hali ya kukata tamaa hata
                       kabla ya kujaribu jambo
zumaridi:              jiwe lenye thamani kubwa




                            124
Kumbukumbu
  BELOT
      I COLLEGE LB
                 I RARY


D ED E2 D15713
                          Kumbukumbu
896.1 Shllma
Shaaban, Robert 1909-1962.
Maisha yangu ; na, Baada ya
miaka hamsini /
Kwa zaidi ya miaka k u m i na tano vitabu vya mwandishi
maarufu kushinda wote katika jamii za Waswahili kote Afrika
ya Mashariki na Kati, Marehemu Sheikh Shaaban Robart,
havikupatikana Tanzania. Sababu ya kukosekana kwa vitabu
hivyo ni kuwa k a m p u n i ya kigeni iliyovichapisha iliamua
kuacha kuvichapisha kwa sababu haikulipwa kwa fedha za
kigeni jambo lililosababishwa na hali mbaya ya uchumi. Athari
za kupotea kwa vitabu vya Sheikh Shaaban Robert katika
miaka hiyo ni kwamba Watanzania wengi hasa wale wenye
umri chini ya miaka thelathini hawamjui mwandishi huyu
maarufu na hawakulelewa katika mazingira ya utajiri w a
maandishi yake ambayo bila shaka yoyote ni mfano pekee wa
utajiri wa urithi wa utamaduni wetu.


Kwa kuvichapisha vitabu vya M a r e h e m u Sheikh Shaaban
R o b e r t t u n a w a k a r i b i s h a t e n a W a t a n z a n i a , h a s a vijana
kuvisoma, kuburudishwa na kufunzwa na yale aliyoyaandika
kwa sanaa na kipaji adimu.




ISBN 9976-973-16-0




               JKI N A NYOTA P U B L I S H E R S
                BOX 4 2 4 6
                   SALAAM, T A N Z A N I A
               . mkukinanyota. com
